书名: 海國春秋
汪寄 著

第一回　悲歌一曲招賢士　國傾家亡出傑人

話說歷史上唐室不綱，黃巢起事，天下分崩，生靈塗炭。
接下來是五代不斷，奸佞是尚，仁義喪亡，四維既不能修，傳國又何能久？其間稍
可稱者，唐明宗後，如周太祖亦頗多善政，然皆莫能贖其前愆，是以未再傳而絕滅
。若於黃袍加體，眾呼萬歲之時，即不知如張益州之下馬同呼，豈不知以死自誓，
殺身成仁，流芳百世，豈不美於千古同稱篡逆乎！況左右皆是腹心，以綱常大義，
再三開導，豈有不依，又何至於死！如憂主弱將悍，神器終屬他人，則何不權時攝
行，而以法削鏟首亂者，仍復辟於主乎？初既不能以死辭，後又不能以權復，則是
宿謀可知。何期轉眼虛花，未數年，即有宋太祖葫蘆依樣。宋太祖既忍背世宗，宋
太宗又何必不忍背太祖？承祧之用異姓，二王之不得其死，天網何常疏漏哉！皆由
廢棄仁義、狙詐成風之所致也。

且言周自世宗駕崩，太后垂簾，太子嗣統，殿前都檢點趙匡胤羽翼已成，心腹滿佈
，其中尤傑黠者，有王審琦、王彥升、石守信、史圭、王漢卿、郭全雲、楚昭輔、
陶谷、趙普、苗光義、李處耘、王溥、羅彥環、張令鐸、張光輔、趙彥徽、王全雲
、陳思誨、李漢超、慕容延釗、符彥卿、潘美、劉光義、王仁瞻、曹翰、劉延議、
趙廷翰、王彥超、武行德、郭進、來信、王沔等，其餘願效死力者，不可勝數。建
隆元年正月，乃使其黨假作鎮州、定州急報，皆稱北漢王約同契丹，乘喪大舉入寇
，兵精將猛，鋒不可當。

此時舉朝聞報，驚慌失措。宰相王溥出班奏道：「北漢乃國家世仇，契丹又系宿怨
，今聞先帝駕崩，揣度無人能御，故此戈動，乘虛而來，兵勢兇猛，誠不可輕視。
為今之計，須亟選將領兵，速行迎御，始免貽誤。臣視諸將能任此事者，非趙都檢
點不可。」首相范質道：「且待續報，再為斟酌。」王溥道：「救兵如救火，豈容
刻緩！先帝經營數年，費多少錢糧，復得城池若干。今二敵合力而來，邊關城邑，
雖有兵將，如何能守得住？邊城有失，則迎刃破竹，長驅直入，國家大事，未可知
也！」幼主持疑不定，因問學士陶谷道：「陶先生所見如何？」陶谷奏道：「王相
所見甚是。」太后道：「陶先生與王相公意見相同，自然不錯。」即命將兵符印劍
交與都檢點趙匡胤。

當下拜趙出朝，統眾往北進發，次於陳橋安營停宿。至五　鼓時，軍校又效當年故
事，擁都檢點趙匡胤著黃袍作天子，返戈回朝矣。滿朝文武，邊關將帥，俱戀爵祿
，屈膝惟恐不及，誰念舊主恩澤、君主綱常？其間惟有二人，忠義激發，不顧身家
，志雖未成，而節義倫理，炳炳不磨，堪垂千古。二人者誰？

一日侍衛親軍副都指揮使韓通，一日昭義節度使李筠。

那韓通系唐韓文公之後，為人正直奉公，有拔山舉鼎之勇。

周太祖愛其才氣，使為親軍，隨行征伐，功績頗多。世宗北征，加為陸路都部署；
及不豫還朝，加為侍衛親軍副都指揮使。因世宗駕崩，感兩朝隆寵，過於哀慟，正
成羸疾。雖臥病在家，常懷憂慮，為都檢點羽黨盤結，時時留心朝中事務。到正月
初四日，因服藥假寐，醒時已經夜深，方知朝廷使都檢點領兵，御北漢、契丹。大
驚道：「外寇事虛，趙某乃心腹之疾，兵權在手，誰能制之！」因修書，差家人飛
往家鄉，叫兄弟韓速來京。又修書往潞州淮南，勸勉李筠、李重進，共扶社稷。

五更時分，扶病上馬入朝，見著范質、王溥問道：「邊寇之信，從何而來？」王溥
道：「昨日鎮、定二州，俱報北漢結連契丹入侵。我等想北漢與國家勢不兩立，契
丹又怨先帝取彼寧、莫、瀛、易等州，今聞駕崩，故乘喪報復。昨已奏請，命趙都
檢點率眾禦敵矣。」韓都指揮道：「北漢契丹，俱恃騎兵，故每入寇，必待秋日草
豐馬劍今乃草枯之肘，焉有入寇之理？如實有寇，自應接踵報來，何以報後不聞更
有警報。揆之天時、人事，寇信必誑。深恐國家之憂，不在北漢、契丹，而在於主
幼臣強也！」范質道：「所見甚是，今將若之何？」都指揮道：「而今惟有請聖上
發旨，召檢點回朝，或先君有靈，使彼歸來，解其兵權，則無虞矣。」范質稱善未
了，忽報：「大兵到於陳橋，將士盡變，共擁黃袍呼萬歲，檢點無奈，率眾還朝，
將到矣！」范質失色，頓足道：「倉卒命將，吾輩之過也！」都指揮視朝內無可與
謀者，歎道：「事不可為矣，只有盡命報國耳！」欲回府集齊家丁，拚命平亂。出
得朝門，僕馬俱失，情知有人暗算，乃徒步疾行。

原來趙氏心腹王審琦接得私信，連忙入朝，照會朋黨。見午門外好匹駿馬，一個大
漢牽著立在街邊，乃是韓家馬伕名喚袁緩，暗吃驚道：「韓通疾愈矣，奈何！」因
假意問道：「都指揮病好了，可喜可喜！」袁緩上前答道：「原來系王老爺，家爺
病方小愈，不知有何事情，半夜急到五更，慌趕上朝。請問王老爺，昨日有何事故
？」審琦故作不知，答道：「不聞有甚事故。你老爺病癒，正宜在府調養，豈可如
此勞神？」袁緩道：「正是。」審琦道：「此馬何處得來？果然雄駿。」袁緩道：
「此系去歲家爺隨駕征北，契丹驍將蕭忽索兵阻易州，家爺單騎入陣斬之，並得此
馬，先帝賜與家爺。請看通身純青，毛卷如鱗，因其尾禿，故名摘尾龍，真有追風
賽電之能，日行何止千里！家爺愛之如珍，平日調養備至，閒時不肯坐騎。」審琦
道：「好匹戰馬！」正在談論之際，忽見飛報入朝，審琦心中瞭然，思欲先去都指
揮腳力，方能困之。因向袁緩道：「所報不知什麼急務，我今仍不進朝，你且去打
聽，將馬交我代管著，你可並看爾老爺勞倦否？」袁緩信是實話，便將韁繩交與審
琦道：「得罪老爺。」審琦道：「何妨，可探聽清楚來。」袁緩答應，行了數十步
，轉念道：「王審琦素為韓爺所鄙，今我入去探訪，若韓爺看見問馬，如何回答？
」慌翻身回來，馬已無蹤，連審琦也看不見，笑道：「王鬼子討苦吃哩！」乃向北
追去。到牛頭巷口，望見審琦遍韁收勒，欲帶進巷。馬不肯入，昂首長嘶，將兩蹄
掀高，直立起來。審琦不能控制，翻身落地，那馬轉跑往東去了。袁緩罵道：「無
恥匹夫，有何武藝，敢盜龍駒！自取跌辱，可不羞死？」審琦連忙掙起，衰緩近前
，故意看道：「原來是王老爺，小的冒犯了。」說畢，亦向東飛跑追馬。審琦家丁
俱怒道：「這個畜生，太無情禮！韓爺平素輕老爺，連小廝亦如此放肆，情殊可忍
？」審琦恨道：「今朝不報宿仇，更待何時？可將馬匹長槍來！」家人取到。

審琦原系驍將，雖遭傾跌，亦未傷損，立刻上馬，提槍加鞭向東，道：「且先殺此
匹夫！」追到月華街韓府門前，並不見袁緩蹤影。乃直馳過去，轉出陽明巷，只見
都指揮飛奔前來。

審琦驚恐，掣轉馬頭，往南而走，聞得後面喊道：「都指揮且住，相公請回朝議事
！」隱隱似王彥升聲口。轉而望見彥升帶斧加鞭，心已明白，視都指揮徒步，手無
寸鐵，身無片甲，乃回馬挺槍迎上，當心直刺。

卻說韓都指揮朝內飛步回家，當下石守信見了吃驚，向眾心腹道：「我等平素所畏
者，只韓通耳。今形情如此，心必不服，大事猶未可知！」諸人失色，守信撫王彥
升之背道：「趙公平素待君何厚，韓都指揮倔強當除，吾使健校相助，此君建功之
日也！」彥升躊躇未對，守信催道：「韓公若非抱恙，誠不可近，而今病軀空手，
有何能為？如再遲疑，此功為他人得之，君將何顏以見趙公？」旁邊史圭、石漢卿
向前道：「我等齊去。」彥升乃奮然提斧上馬，同眾追來。遠望韓都指揮如奔疾走
，連連詐喊。仍不停腳，乃加鞭驟馬追來。

都指揮素知彥升為趙氏心腹，只作不曾聽得，仍然疾走。

將進陽明巷，忽有飛騎劈面衝至，槍已到身，急斜閃開，將槍桿夾住，雙手執著，
直奪過來，審琦幾乎墜地，只足掛鐙跑去。

這邊彥升等早到，舉斧就劈。都指揮將斷槍撥開，順勢扎去，彥升急攔，早中馬肚
，馬立倒，彥升立刻滾跌下來。都指揮復挺槍刺入，史圭恰到，飛戟挑脫，彥升逃
去。

這時，石漢卿等率領步騎又至，團團圍祝都指揮獨力支持，奮怒將史圭右眼劃破。
奸黨兵將雖屢刺倒，自身亦受重傷，得空便向漢卿撞去，鋒利穿通右腿，漢卿忍痛
將鞭迎面飛擊，雙手連身抱住槍桿不放。都指揮方架串隔落，彥升換馬又到，自後
使斧盡力砍下。都指揮聞風，急將頭閃開，右臂已為砍斷，乃棄槍拾鞭，扭轉身來
擊去，正中彥升右肋，口吐鮮血，棄斧伏鞍而逃。不期全雲乘虛挺槍，穿袍傷肋。
都指揮使鞭飛擊，正中全雲面門，復掣出金槍，挺立陽明巷口抵敵。只見袁緩帶馬
錘率領家丁尋到，喊道：「老爺請息怒，待小的們攘這群畜生！」奮勇向前。石漢
卿等見生力軍來，各人俱帶有傷，乃忙退去。惟有楚昭輔方到不服，要擒都指揮建
功，拚命格殺，為家將史美兩鏈錘打落塵埃，眾人擒祝扶都指揮上馬，收兵回轉。
來到府中，視傷深重，體無完膚，不能言語，惟張目大呼，齒牙咬碎，恨恨而死。
舉家痛哭。

韓夫人喚掌管寧遠等，高聲道：「此刻非哭時也，老爺已死，眼見得周家天下姓趙
，韓家亦不能存留了，爾等願以死隨老爺者在此，不願者可速行！」眾人齊聲道：
「老爺死周朝國難，小的等死老爺家難，亦系殉國，情願在此同死，作厲鬼，以追
賊子之魂！」史美道：「死雖情願，也還要消消這口怨氣，再死不遲！」眾人道：
「如何消氣？」史美道：「我等趁此刻回兵未到，先往趙家殺個罄盡，然後殉國！
」袁緩道：「老爺之死，皆王審琦盜去駿馬，我今去殺王審琦。」於是分作兩路，
各領數十人前去。

寧遠安排將斷臂縫好，入殮方畢，只見史美空手回來。寧遠問道：「不曾如意？」
史美道：「到趙家殺了幾個家將，趙老夫人逃避，被追急迫，跳入糞坑。我因鏈錘
擊之不便，刀又短了，捨之另搜，未再得人。」又見袁緩等拿著個十五六歲彩服女
子，提著十數顆男婦首級入來，說道：「今日此舉爽快！」寧遠喜問道：「殺的是
些什麼人？」袁緩道：「且將首級排列老爺靈前，叫此女子細細指出便知。」夫人
乃焚香，命將首級排列靈前。只見那匹駿馬，向著靈柩長嘶而倒，登時氣絕。夫人
呼楚昭輔道：「馬知恩義，以死殉主，汝等甘為趙氏，不顧周朝，有愧此馬多矣！
」袁緩剝去楚昭輔衣裳，持刀欲取心肝。

夫人道：「不必，可留他傳說與諸奸黨。」袁緩乃止。

夫人問女子道：「可從實說來，免汝死命。」女子道：「妾身王氏，乃王審琦侄女
，幼許羅彥環之子，前日招贅，今日會親。」指三白髮首級道：「此趙老伯普之母
也。此陶表伯谷之母也。此家姑祖母石守信之母也。其餘守信之妻、之媳，陶谷、
羅彥環之子，王審琦之妻、妾、子女。」逐級指明。夫人痛哭，舉家大嚎。祭畢，
夫人令前後舉火，將彩服女子並赤身之楚昭輔推出，閉門焚燒，全家盡節。

卻說宋主即位，欲以忠義勵將士，乃贈韓公中書令，並加潞州李筠中書令。

卻說李筠乃周昭義節度使，與周太祖有瓜葛親誼，忠勇過人，每於戰陣，不避矢石
，數脫太祖於危險。是以世宗愛重之，升至昭義節度使。只是平生性急，遇事從不
停宿。然所蒞任之處，皆以治稱。現在駐紮潞州，因正月閒暇，命偏裨較射，呼集
賓佐酌酒賞箭。聞報朝中命趙都檢點將兵御北漢、契丹，喜道：「當今在朝才干最
優者，無逾韓、趙二公。此事趙公足以辦之，寇兵不足慮也。」席間，有從事閭丘
仲卿者應道：「朝中才幹，誠如公論，然二公志向各有不同：韓公任禮節而率真，
趙公托豁大而機警；韓公可以輔少主，趙公不可授大權。今使將兵，恐非國家之福
。」這仲卿祖籍平陽，年長二十，複姓閭丘，名公，字仲卿，以字行。與少師王樸
有世誼，自幼依焉，盡得其道。而尤深研古學，自倉頡以後各種書法，舉世莫能知
者，俱可意測神悟。

少師因其好直言，任肝膽，不事韜晦，心常非之。然四方英俊至都中者，俱成莫逆
。而張齊賢、曹彬、寇准等尤相推崇。昭義李筠愛重才學，聘為從事潞州。僚佐見
其意氣孤高，鹹蓄嫉忌，因節度與之謀事，每多奇中，所以不能離間。

當日李筠聞言，變色道：「書生何太多疑，如此安能任將退敵耶！」諸人暗哂。正
議論間，只見傳事官持函稟道：「有朝中副都指揮韓爺，差人飛投急書。」將函呈
上。李筠接著開拆，又有傳事官急報道：「趙都檢點在陳橋，將士生變，黃袍加體
，擁回作天子矣！舉朝歸順，惟有韓都指揮全家殉國。」李筠大驚無措，書墜於地
，放聲慟哭，執仲卿手道：「卿何見事之審耶！報國大事，願卿為我謀之。」仲卿
道：「且看韓公雲何？」拾函啟交，李筠含淚展看道：皇天不佑，奪我世宗。使文
武大臣才德盡如閣下，何愁國家無泰山之安？今弟不幸臥病，朝廷誤中奸媒，社稷
有累卵之危，弟必竭力以殉。興復大周，惟君是望！勉之勉之，速備毋忽，率布不
戩。

李筠看畢，垂淚歎道：「國家尊爵重祿，股肱文武，濟濟盈廷，殉國只韓公一人，
良可浩歎！」仲卿道：「今韓公已死，舉朝皆趙氏腹心。其中不忘周室者，惟曹彬
、張瓊二人，猶可收而用也。然以潞州一鎮討賊，猶以螳臂擋轅。此刻必須詭托從
順，密結外援，數處並舉，方於事有濟。如氣勢未齊，而露於形色，彼先發而來，
則無用矣。現今河東、契丹與國家世仇，俱不可說。淮南雖是國戚，但重進素性猶
豫，可借為聲援，不可恃為實靠。惟江南、西蜀，久經和好，且唐之林仁肇、蜀之
高彥儔，俱智勇兼全，任軍國事，而與不佞有刎頸交，不佞往說其君，二國之實力
可得也。」並說：「吳越、湖南、荊南，周行逢、張文表，俱一時之傑，李繼捧、
李繼遷亦當世之豪，連衡而起，則汴梁東西南三面危矣。山後楊無敵與韓公同師學
藝，交同膠漆，今聞韓公喪於賊手，惱怒必深，遣使通之，而資其糧草，使由北路
而驅入。然後率領精兵西下太行，直抵懷孟，使良將塞虎牢，據洛邑，約齊諸路並
進，汴梁雖將勇兵強，而勢分形弱，安能兼拒諸路耶？一路得入，趙氏即瓦解矣。
然後扶幼主，復周室，而滅奸黨，則功蓋天下，忠昭日月，名垂金石矣！」李筠聞
之大喜，即命治裝餞行。仲卿道：「惟願名公延攬英雄，訓練士卒，不必為無益之
悲哀，毋稍露於形色。」再三　叮囑而別。沐雨櫛風，跋涉多日，始到成都。聞知
蜀主國政罔治，聲色是好，正士疏遠，佞幸盈朝，已具亡國之征，不勝歎息。訪至
高彥儔家，進見禮畢，各談國事，相與流涕。彥儔道：「君既跋涉而來，弟豈敢不
竭綿力？」因同上朝。連往數日，俱未得見蜀主。

至第五日回家，忽見多人擁護著高軒前來，彥儔邀共避之。

仲卿問道：「此系何人？」彥儔低聲答道：「幸臣王昭遠也。」仲卿素知昭遠志大
才疏，狂放無識，因其得幸於君，早想到有用他處，乃不遜避，屹立路旁。昭遠行
到面前，見系彥儔，慌下車揖道：「老先生有何事故，此刻猶未回府？」彥儔答禮
，指仲卿道：「此昭義幕賓閭丘仲卿也，為國家事，特來請見主公。」昭遠道：「
趙氏詐取周家天下，吾主正欲興問罪之師。

足下乃來作說客耶？「仲卿答道：」吾來為周非為趙也。李潞州受太祖世宗厚恩，
誓與趙氏不共戴天，原欲起義討賊，因地窄兵稀，故乞師於上國，共復周室。李節
度命不佞西來，朝過國主，即謁明公，請恤城池之禍，永結唇齒之歡。「昭遠回嗔
作喜道：」李公亦知有王昭遠乎？「仲卿道：」潞州常恨緣慳，不得親近。「昭遠
道：」寡君因制杏林春燕雙雙舞，近日新成，演習無暇。過此數日，僕代奏知，定
選將發兵，決不食言！「彥儔道：」如此，仲卿遠來為不虛矣！「仲卿復深揖。

謝別回來，彥儔道：「此君之喜，弟之憂也。」仲卿問故，彥儔道：「昭遠好大功
，無實學，必為兄奏請發兵，定是昭遠為將，不亡何待？」仲卿道：「借大國軍聲
，以分彼兵勢，見可則長驅直入，不可則保固險阻，自兔損傷。弟猶有數處，須親
往告請，不可羈遲。與君諸事心照，從此拜別矣。」彥儔道：「君將何往？莫非欲
往荊湖、吳越？江南林君前日使來，尚未回去，諄諄以唇齒為言，憂國之苦，較弟
無二，君可修書交使帶回，自無不可矣。吳越自守為謀，往亦無益。荊南、湖南，
弟俱可代為介紹，應無不竭力外援，均無庸慮。所可慮者，惟潞州耳。李節度性躁
，不能久耐，君在幕中，猶可諫阻，既經離遠，恐已變動。必須速回，保守前謀，
約定淮南養兵儲糧。

待到秋日，河東塞北自必報復，彼此猝然蜂起，雖孫子復生，諸葛再出，亦不能為
之謀矣！「仲卿稱謝道：」弟此行原非得已，今得君指示，弟復何憂？「乃修書托
彥儔交江南使者，相與拜別。彥儔垂淚送道：」行且須速，遲恐無及。弟有健騎，
君可乘之，勝於常馬。「國人備到。仲卿謝別，心急如火，晝夜兼行，僮僕不能從
隨。

一日，進到屯州山中，忽聽得對面朗聲說道：「天下自此太平矣，天下自此太平矣
！」轉過山腳望去，有個老者，騎著驢兒，當面顛來，猶如醉漢，鼓掌道：「天下
自此太平矣！」呵呵大笑，韁繩遺拖在地。驢兒踏著，往前絆倒，將那老者傾跌下
來，卻是個眉須俱自的老道士。那驢兒及跑轉去，隨後有個道童捉拉不著，直趕回
頭。道士跌臥地下，仲卿動念，連忙下驢，扶起他來。

看那道士，雖然年高，卻碧眼方瞳，形容端厚，向仲卿道：「爾少我老，驢應我騎
。」仲卿授韁道：「請。」又道：「扶我。」仲卿扶他坐上，將鞭交與仲卿，因問
道：「此驢壯健，我騎羸老，與子相易若何？」仲卿道：「原應遵命，但南北道路
不同，且有急務，非此健騎不可。待辦竣日，尋訪寶觀送來。」道士道：「天下已
經太平，今仍欲往何方，有甚急事，可與我道否？」仲卿道：「欲往潞州公幹。」
道士道：「李節　度尊賢好士，今已去世，猶有誰人可投？」仲卿驚道：「如何知
李節度去世？」道士道：「聞是自焚，其子又以城池降宋。

子莫非代為經營南來而未悉近事者？「仲卿大驚道：」仙長此言真麼？願示其詳。
「道士因回頭望去，指道：」那人來也，子詢便知。「仲卿翹望，只見遠遠有個老
者踉踉蹌蹌，行得漸近。道童追著驢子，牽隨在後，見老者步履遲緩，埋怨道：」
兄弟行得恁遲，將來如何跟師父跋高步遠？「老者答道：」連我也不自知。仲卿茫
然。

老者行到面前，道士道：「吳賀，汝可將於路所見者，再說一遍。」老者道：「自
別師父師兄，隨羅師叔往西蜀覲明皇，途中為史思明將官高暉所擄。」道士道：「
這話不必說，只將近日潞州李節度殉國原委說來。」老者道：「郭家將官李筠，見
趙家詐奪郭家天下，終日憤恨，尋思復郭。左右見趙家勢大，多方勸阻，李筠終不
肯聽。因通好劉崇，又約李重進起義。趙家使人到潞州，加李筠頂大職銜。李筠乃
懸起郭威容像，痛哭流涕，將趙家敕書焚燬，又將使者割去耳鼻，面刺趙家姓名字
樣，驅逐回去。因澤州張福歸順趙家，即用兵取得澤州。遠近州郡不服趙者，俱暗
來通信約期。無如重進猶豫不起，而劉崇又輕聽人言，謂郭是劉之大仇，趙奪郭國
，正系代劉報仇，如何返為李興郭？劉崇因此僅以弱兵數千踐約，又使心腹盧贊監
軍，以掣其肘。所以趙家兵到澤州，李筠要堅守，以老其師，而乘其弊。盧贊要力
戰，以挫其鋒，而要其盟。及至臨陣，劉家兵將先自奔走，監軍禁止不祝趙家兵馬
衝來，劉兵走得忙，反將李家陣腳衝動。盧贊為趙家所殺。李筠力戰，因平日教養
有恩，軍士莫不一以當百。奈趙家兵多將廣，前者敗去，後者又來。

戰至日晚，李筠與軍士俱受重傷，歸城養息。趙家日夜圍攻。李筠扶瘡巡視，百姓
歡呼，甘心死守。至第五夜三更，有裨將馬全義聽了參謀丁謂之計，暗引趙家兵馬
入城。李筠傷重，聞知不能起來，歎息道：「臣力竭矣！『轉身向東連連叩首，乃
命事親隨縱火自焚。趙家既得澤州，又進攻潞州。聞得李節度之子將城投降，卻不
知確否？」仲卿聽得系實，乃仰天歎道：「吾在潞州，或不至此。出來約結請兵，
尚未就緒，而節度已死。有知己而不能輔，吾何顏立於世間，以對天下豪傑！」俯
視山澗，深不見底，欲縱身跳下。正是：經營已遂歸扶國，信息方聞痛殞身。

不知仲卿性命如何，且聽下回分解。

第二回　食周粟不為宋臣　睹覆巢安能完卵

且說仲卿視澗欲投，轉念道：「一死雖足以答知己，但大仇誰人能報，周室如何復
興？仍當從長計較。」止步旋身，不期驢幾正在背後吃草，腳跟恰碰得驢兒的嘴，
那驢急掉頭時，卻撞著仲卿膝腕，單腳站立不住，倒下深崖。足浮手空，滿眼漆黑
，霎時到底。奇怪肢體全不損傷，亦無痛楚，惟是窈然昏暗。仰望雖有微光，極其
高遠，摸那石壁與幃幄無二。想道：「若是跌死，倒也罷了，而今不死不活，如何
是好？」再起身用腳試探，似有曲徑，雖然窄狹，卻能容足。乃盤旋而上，忽見亮
光漸大，細看乃是由兩個接天的峰頭中間漏入，尋思道：「光時上面所見，雖有崇
山，如何不見此峰高峻？」乃更傴僂而上，直至峰麓。往前看去，像兩個老少道童
，猶立路旁，道士坐在石上。見懸崖邊群猿接臂，下飲泉水。再往外望，不期失腳
跌落塵埃，乃是從道士袖口滾出。

道士笑道：「足下悟否？何自苦乃爾！」仲卿道：「小子素愛玄理，並非執迷，奈
食人之祿，而不忠人之事，恐亦非仙長所齲素常蒙李節度推解情深，原其所自則皆
出於周室。今國雖亡，而潞州信息未知虛實，須回審視。如實無恢復之機，自當披
髮入山。況有仙長指迷，敢不叩謁法座。」道士道：「也好，也好！去來，去來！
」老者道：「願足下切莫去。我遊戲未多時，落得幾莖白鬚，請看我哥哥猶是童顏
。山外不若山中好，願足下莫去。」仲卿看那道童俊秀，不過十四五歲；這老者龍
鐘，像有八　九十歲，如何反稱他做哥哥？好生疑惑。道士道：「仲子勿疑。」指
童子道：「這吳槐系漢炎興庚申所生。」又指老者道：「這吳賀系漢炎興甲子所生
，同胞兄弟，俱系漢朝國戚吳班之孫。我昔因赴青城山人之請，吳班在青城駕下，
極其誠敬。因後主愚頑信佞，料國難守，欲將諸孫托我。因見吳班心地寬厚，選取
眾中，惟此二人稍有道骨，收為童子。吳槐向來心安篤信，吳賀俗念未除，聽見羅
公遠言唐明皇幸蜀，便要去看。我不阻其出山，幸而根深，猶識歸來。看這樣子，
比他哥哥如何？」吳賀道：「弟子悔之已晚，所以勸這位客人不必去。」道士問道
：「子意如何？」仲卿道：「前已言矣，如潞州果失，周不能復，定然回山。」道
士道：「如遇志向與子相類者，可以偕來。」仲卿道：「領教。」道士將驢還與仲
卿，自己跨上原驢，叱道：「起，起。」那驢忽然四足雲生，騰空而上。吳槐足下
亦有雲霧，攜著吳賀的手，俱冉冉而去。

仲卿恍惚如夢，策蹇驅馳。行不多時，但見崎嘔道路盡行平坦，山川頓異，氣候亦
大懸殊。想道：「方交初熱時節，如何便成酷暑？」深為駭異。忽然大隊遊兵飛奔
前來，為頭將官將仲卿細看，喝令拿下。眾兵奉命，不由分說，橫拖下驢，背綁驅
行，押見主將。仲卿低著頭，立而不跪，聽得上邊說道：「呂顯，你誤了，所獲並
非仲卿，乃我門生也。」說話聲口，極似相熟，仰首視之，果是曹彬，乃大喊道：
「因聞先生扈從屢勝，特來相投，思效微勞。途中突遭擄掠，只道必是潞州兵將，
不知卻為麾下士卒。」曹彬下馬，向前解縛道：「兵士無知，誤犯勿怪。」命取馬
來。仲卿道：「原驢甚好，不須賜馬。」軍士慌將原驢牽到。曹彬乃同上騎，命呂
顯道：「我今先行，汝可同閭生到前營來。」說畢別去。

仲卿薄暮到營，曹彬迎入。仲卿問道：「潞州交兵若何？」曹彬悵然道：「李公自
焚殉國，其子料不能敵，舉城投降，今已班師矣。」仲卿歎道：「吳賀之言不謬，
奈何！」只見牙將稟道：「苗爺拜訪。」曹彬聞光義將到，驚道：「仲卿可急回避
，此人到來，恐於君不利。」仲卿道：「不佞見獲，萬目所睹，今若逃去，豈不累
君？」曹彬道：「累我事校」仲卿道：「檢點好名，即見彼亦無恙，何況苗姓？」
言尚未畢，光義已進營門，曹彬出迎入帳。光義道：「故人閭生，聞在將軍營內，
特來拜訪。」曹彬出將回答，只見仲卿趨出揖道：「苗公別來無恙？開國勳營，古
人罕匹，欽敬曷已！」光義道：「碌碌庸才，因時成事，安得如先生連衡吳、蜀、
荊湖，指使淮南、建業，而後齊發並進之奇謀乎！李節度如能始終謹守君言，吾輩
皆虜耳。光義此來，非為別事。當今大度，求賢若渴，前日聞先生之策，歎賞再三
，行恨不得李牧之意。光義近觀星象，見少微隱而復現，移照於茲。今午聞曹公游
騎誤獲閭丘，卻系曹將軍原來門生大阜。光義與曹將軍交最久，向來未聞有呂大阜
之名，今隱諱之，定有緣故。是以特來拜訪相約，明晨同見聖上。」仲卿道：「不
佞此來，實赴李公之難，以酬知己之情。生且不願，何知爵祿？蒙公渥愛，來生報
答可也！」光義道：「足下不可執意，大丈夫當以天心為心，順天之心，以行所學
。此尼山之所以與管子也！」仲卿道：「性各不同，孤竹、柳下，何必相強？君展
君才，我守我志，願毋相逼。」光義猶欲再勸，曹彬與耳語道：「此公難於急得，
且緩幾時，或有轉移。」光義點頭。忽見軍官奔報道：「適到緊急飛報，似乎京內
有兵火事件。」光義因向曹彬道：「四邊多壘，人才難得，願公留意，勿使遠揚。
」曹彬道：「敢不從命？」光義又向仲卿道：「軍務倥傯，且暫告別，到汴梁時，
再請失陪之愆，」仲卿道：「願公努力功名，勿以不佞為意。」送出揖別。

曹彬使呂顯往後營探信，與仲卿攜手入帳，道：「光義之意，似不加害。然此處久
居無益，弟有黃金二笏，請帶為路費。」仲卿道：「此刻愈不可去矣！適觀光義之
貌似君子，惜目帶鼠形，心地險窄，我去必致累君。莫若明日詭薦不佞，移於彼處
，再作區處。」曹彬稱善。

二人對月詢談，小飲多時，呂顯回來，曹彬問道：「有何事故？」呂顯稟道：「韓
二老爺在汴梁殺指揮使等多人，又放火燒燬數百家房屋，傷了無數將士，已走脫了
。」曹彬驚道，「子郵休矣！」仲卿道：「子郵何人？」曹彬道：「韓副都指揮之
弟，智勇兼全，何以行此血氣之事？周朝難復矣！」當夜嗟歎不止。

次早起行，光義送函告道：「韓速單身定脫，幸為令弟所擒，收禁府獄，候皇上回
朝，究追羽黨。」來人又耳語道：「苗爺特問，昨所勸者，可曾回心？」曹彬道，
「再三婉導，似有轉機，但言語反覆不定，意欲會到苗公處，朝夕勸諭，庶幾有濟
。」來人領命而去。曹彬道：「適間所聞如此，子郵已經被擒，現陷縲紲，如何是
好？」仲卿道：「且待弟到汴梁，再作道理。」少間，只見那人又來，道：「苗公
說老爺所見甚好，但不知仲爺可肯過去？苗公就來說話，請暫停片刻。」曹彬道：
「他為我勸得無休，頗有厭煩之意，大約肯去。」話猶未了，光義已到，各下騎見
禮，向仲卿道：「才拙事劇，不揣冒昧，欲請朝夕指示，切願降臨。」仲卿道：「
先生鴻才，夙昔欽仰，如得親炙，實為萬幸。惟有小事奉告在先。」光義道：「請
教。」仲卿道：「先生勿言一個仕字，不佞寧為先生記室，誓不為趙氏之臣。」光
義道：「昨巳聞命，豈敢食言？」曹彬與仲卿道：「軍馬業已前行，君之行李另遣
送上，不奉陪了。」又向苗光義耳語道：「慎勿疏忽，至要至要。」光義稱是，相
別不提。

下回再說子郵姓韓名速，乃韓都指揮庶母盧氏所出。將產速時，恍惚見偉然丈夫降
於庭前道：「我丕豹也，今來托生於汝家。」隨後又有人入來道：「我裴豹也，將
來托生於汝家。」二人爭論不已。忽見簷端一位金甲神人厲聲道：「吾乃西門豹也
，中岳諸葛真君核我有功於民，特命來此托生，汝等何得冒爭！」二人聽得，亟自
盧氏鼻中入腹，金甲神人亦由口內而入。

盧氏驚醒，立時肚痛不已，只道繫個三胞，直至產下，依然只有一個。長成也該豹
頭環眼，燕頜彪形，卻偏形容柔弱，正像女兒。惟有兩種異相：每目有三個瞳子，
腦後有九個圓骨，如三個品字形狀。自幼父母俱喪，韓通延師教之攻書，讀過冊籍
，不喜復看。專好追奔馬、接弩箭、刺揉猿、弋鷹鷂為戲，以自娛。韓通乃延名師
白參，教習武藝，使帶著侄子韓貫在家，攻書習武。不到二年，盡各藝之奧，其膂
力與兄相似，而巧捷過之。年方十六歲，正欲將家事付與侄子，自己來京，與國家
出力，平定四方。

忽有家人張二奔到，呈上文書，子郵啟視變色，與白師傅看道：「太祖、世宗事業
，俱成畫餅矣，吾兄必死之！臣子殉國，亦理之常。然周朝天下，太祖得之，或未
盡善，而世宗以厚澤深仁，天意豈遽絕周！所可慮者，趙黨盤結巳久，強豪皆為所
籠絡，智者陳其謀，勇者效其力。卒然變動，誠不可測。

然此刻何能顧得許多，惟有向前，死生非所計也。但此去若得安然，豈患無家？如
果變動，命亦不保。「指著侄子韓貫，向白師傅拜道：」韓氏只此弱息，敢懇先生
帶回府上，教導成人。「白師傅躬身扶起道：」忠臣烈士，孝子仁人，皆天地正氣
，無須多慮。此刻周事已去，賢弟最宜縝密。「子郵稱謝，乃與韓貫道：」為叔的
今去赴難，凶多吉少，事勢至此，不能顧汝了。我以報國為重，汝以宗祧為重。若
周家大事不保，汝他日並須誡訓子孫，切不可仕趙。「韓貫泣拜領命。」

子郵想道：「趙氏氣勢已成，哥哥料不苟生，安能望卵完於巢覆。既是家破人亡，
索性將事辦理清徹，然後動身。」乃叫小掌管洪安過來，吩咐道：「將收拾進京兩
車細軟，可另選五匹好壯騾。爾帶兩個家人，小心服侍白老爺、大相公去。」又叫
掌管高義，傳請闔族人齊集。子郵道：「連年來族內未了的事，俱已補全。本府備
荒規模，教化法度，矜恤四窮，各款錢糧，俱已經營敷用，無應綢繆者矣。今有國
亡家喪之慘，故特請諸尊長降臨，敬將田產家資分以各位，每位贈田五十畝，白金
百兩。仍有餘田，將三百畝添入家廟，敢煩於春秋祭祖之後，代速另設席筵，以祭
速三代祖先。逢二月、十月，先塋煩代標掃。如蒙不倦存歿，實銘深情。」眾人道
：「族中諸件，向來都是令祖、令尊暨賢昆玉維持，誰不沾恩受惠。賢竹林遠出，
逢時祭掃，應系我們的事，如何還要厚賜？」子郵道：「諸尊長有所未悉，速此行
身命且難自主，何有於家產久遠？

蒙代祭掃，實為萬幸，切勿多辭。「眾人道：」此去定然功成名就，我等權代收管
，待榮歸之日，還趙就是。「子郵道：」這也不必。「送了族眾，又叫家內僕婢男
婦齊集，每家給銀一百兩，田五十畝。僮婢各給銀五十兩。文券悉行焚燬。家人領
謝訖，子郵乃命掌管陳儉等四人，收拾行李，叩辭家廟。陳儉、屠泰先行察看，高
義、繆機管押行李後走。陳、屠當日動身。

次日，子郵拜別白師傅並族眾，跨上紫騮，揚鞭起程。白師傅呼道：「且住！」子
郵勒韁下馬。白師傅道：「令侄雖無賢弟磊落，而渾厚潛晦，是其所長，可以放心
。賢弟諸事，已造極領，惟忍字功夫未到，須努力於此。」又拿出寶劍一口，交與
子郵道：「此劍名曰無礙，老夫得之四十年，未嘗試用。

賢弟可緊藏在身邊，一者緩急不孤，二者見劍如見老夫。「子郵拜受，上馬加鞭而
去。

不說韓貫涕泣及眾族人嗟歎分散，仍說子郵曉行夜宿，趲路急切，馬不勝勞，到寄
春驛另換，驛官見子郵氣度，不敢怠慢，問道：「敢請爺示尊姓，所辦何差？」子
郵道：「管他作甚！」驛官道：「原來爺未知，而今新令嚴緊，恐防奸細冒充，俱
設簿籍，登記往來姓名差事。」子郵道：「有此緣故？在下姓韓，往都指揮府公干
。」驛官道：「爺自何來？」子郵道：「襄陽。」驛官道：「樊城即系韓中書爺鄉
里，爺可系中書爺本家麼？」子郵道：「不是，快備馬來。」驛官道：「現在上料
。」又問道：「爺既說往都指揮府公幹，如何又非中書爺本家，難道不知韓爺加贈
麼？」子郵驚道：「如何加贈？」驛官道：「當今皇帝嘉韓爺殉國，是個大忠臣，
所以特贈中書令。」子郵道：「如何殉國？」驛官道：「此事已久了，爺仍不曉得
麼？」子郵道：「我門路遠，所以未知。」驛官道：「正月初旬，當今領兵至陳橋
，眾將事立為皇帝。韓爺要保週期，眾將士圍住大殺，韓爺雖刺死多人，亦受重傷
，當時殞命。舉朝文武，更無阻擋之人。當今登位，不見再有死節者，所以敬重韓
爺，加贈中書令。」子郵大驚，尋思道：「太祖、世宗，何等恩威，今日臨難，滿
朝歸叛，難道向日所榮寵者，不是尊崇賢良，竟是代趙家養鷹豢犬？」又想道：「
往時巍巍峨蛾，談忠說孝，受恩深重者，頗多其人，豈有臨危全變之理也？難盡信
。此刻倒不必著急，且到前邊探訪明白，再作區處。」驛卒牽馬來，子郵賞了驛官
、驛卒，挎上驟行三十餘里，借打中伙，下騎訪問，與前相似，數次皆然，乃知是
實。直到安南驛上，即於驛旁住下，離汴梁只有九十里。次日，乃易裝進汴京城，
陳儉、屠泰暗入寓中，訴說實信，相與流涕。見街市比前更加熱鬧，士卒比前更加
嚴肅。耽擱三日，知是強敵，不勝傷悲，仍出城居祝下午，高義、繆機亦到，子郵
道：「汝等如何恁快？」繆機道：「沿途短雇牲口替換，所以今日得至此地。聞說
大老爺已經殉國，又聞並非當今之意，乃軍校王、羅等公報私仇，當今聞知，深怪
他們擅殺，贈大老爺中書令，如此也還在道理。

只是王、羅等這班凶人，卻放不過他。「子郵道：」汝等所見，與我迥殊。王、羅
諸賊，成了大爺千古芳名，其惡猶屬可耍我等皆周朝臣子，今見巨奸竊奪神器，難
共戴天，豈可因他假贈即正？「陳儉道：」事既如此，且回家鄉，另作良圖。「子
郵道：」且耽遲數日，可著高義在廟內住，我與你等進城。「繆機遵命，分開行李
，備齊牲口，隨著到寓住下。子郵令訪舊日家人，俱尋不見。閒住多日，惆悵無聊
，忽聞李筠起兵，大喜，欲往相助。當演六壬，得退連茹；復演，又得斷嬌，嗟歎
而止。

不覺春去夏來，宋主遣將往澤、潞後，又行親征。子郵孤掌難鳴，痛惜失大機會，
朝夕惟有嗟吁。

一日，陳儉出南門，看高義回來，忽聞叫道：「陳爺哪裡去？」轉頭看時，都系當
日看後門的鄒老兒。陳儉道：「鄒伯伯，你在此有何貴幹？」鄒老兒道：「親戚家
去。陳爺，你是從哪裡來？」陳儉道：「我是從南來看大老爺的。」鄒老兒道：「
大老爺執拗，於正月裡全家歸天。我因聽得風聲不好，先就走開，故未遭禍。今我
在張瓊張爺處看門。」陳儉道：「好個大老爺，可惜了！」鄒老兒道：「實在可惜
，若能不死，也是大富貴。我問你，二爺與少爺好麼？」陳儉道：「都好，二爺現
在寓中。」鄒老兒道：「而今想必長成了，可同去看看。」陳儉領進寓叩見。子郵
問是何人，陳儉答道：「是大老爺府內看後門的鄒文，今在張瓊張爺處管門。」子
郵道：「原來就系見酒埋。」　——這鄒老兒最好酒，量又極大，凡見著酒，坐下
不動，所以眾人起他綽號叫做見酒埋。

當下子郵命陳儉道：「可將好酒燙兩壺與他用。」鄒文道：「不敢。」陳儉取到，
子郵問些閒話。鄒文吃乾，仍不動身。

陳儉又燙一壺，鄒文接著自斟。子郵道：「天色已晚，你飲畢可回去，明日無事再
來罷。」鄒文道：「無妨，四更回去也不遲。」子郵道：「那有此理？」鄒文道：
「這張爺古怪得緊，日裡客來，多回不會。二鼓後有人請見，立刻延入，每每至四
五　更方散。」子郵道：「這老兒又系說慌，豈有二鼓後夜夜來往？可知其人姓甚
名誰？「鄒文道：」黑暗之中，認不清白，未知姓名。「子郵道：」豈無稱呼？「
鄒文道：」一個大爺，一個三爺。大爺認不得，三爺就是常時大老爺在後圃教他參
連射法的曹爺。「子郵問道：」說些什麼話？「鄒文道：」不知，大約絕無笑語，
常有泣聲。「說說壺又干了，子郵分付陳儉如此如此，乃與鄒文道：」今使陳儉送
你歸去，閒時好叫他請你。「鄒文叩謝，同起身回府，買酒復請陳儉。

至二更後，果有人來，道：「三爺請往大爺處。」陳儉有心，告辭道：「恐主人守
待，滿領了，明日得閒暇，可往寓內看看。」鄒文拖住，向耳邊道：「此刻去不得
，須待家爺出門，再隨後走。」陳儉聽見腳步響，向窗欞破紙中瞰時，只見張瓊低
著頭先走，有個燈籠在後，同出門去。

陳儉乃別鄒文，隨著亮影，緩緩而行，忽然人燈俱寂，定睛細看，卻系護國寺地方
，像賢巷口，想道：「范府正在巷中，二人莫非系會范相？」乃踅進去，見門掩著
，縫內漏出燈光，認得明白回寓，逐細稟覆。子郵想道：「范質狐疑，曹彬過慎，
張瓊性躁，三公雖具忠心，各有病處，所謀難得成就。」陳儉道：「聞說曹爺奉差
，管押軍需，往澤州去。」子郵道，「此中有好機會，惜張、范二公羽翼無多耳！
」陳儉道：「爺何不見張爺商議？」子郵道：「你明朝仍將鄒文叫來。」陳儉領命
，次日去了獨回，言「鄒文肚腹病重，不能起床」。子郵道：「汝勤視之，待他可
以行動，即催前來。」陳儉答應，日日探視，直到第八日，始同鄒文進見。子郵問
道：「你如何得病？」鄒文道：「上日曹爺奉差，午後來別張爺，絮絮叨叨，說的
不休。忽然軍營有旨，召曹爺星夜馳往澤州，辦理緊要事件。曹爺匆匆而去。其日
使用的人都不在跟前，小的又無計脫身，喉癢難當，尋得剩酒，未曾審視，連壺吸
吞，覺得有物在喉，連忙看時，卻系大小蒼蠅入肚，莫知數目。因此心疑，驟然發
作，瀉得不休，病倒在床，前日方止。」子郵道：「今好了麼？」鄒文道：「只系
兩腿無力。」子郵道：「過幾時自然復原，此後逢飲，須要詳細。」鄒文道：「是
。」子郵令繆機取酒，陳儉捧出大盤兩注，擺在廊下矮桌上。

鄒文謝過，笑著右手持注，左手持杯，連斟連飲，二注俱干。

子郵命添，陳儉取酒。子郵道：「張爺好麼？」鄒文道：「好，昨日奉差公幹，今
早動身了。」陳儉酒到，鄒文又飲。子郵道：「你的舅子臧公公可惜死了，他家還
有何人？」鄒文道：「只有他的堂侄子，系小的的親內侄，名喚臧聯，雖在晦光宮
奉侍周太后，卻萬不及他的表弟倪淹，由聖上宮中出來，何等臉面，王相公、趙相
公、陶學士、石節度等諸位老爺求詢信息，那個不奉承他？」子郵道：「各有各道
理。我甚思念臧公公，你明日見著內侄，他如得閒，請來這裡敘談敘談。」鄒文道
：「此事容易。我正忘卻，曹爺動身時，叫小的托臧聯代將奉旨馳往軍前的事，轉
奏太后。張爺今朝亦這般分付。此刻亦不可緩了，小的滿領老爺的賞。」子郵道：
「如此，我同你去，順便走走可得麼？」鄒文道：「可得，須先問過，方好同去。
」子郵道：「如此，你去順便問聲。」鄒文答應去了。

次日傍晚，來請同行。子郵命陳儉守門，帶繆機隨鄒文到晦光宮。門內小太監呼道
：「鄒老伯伯今日又來，想系有話與臧公公說。」鄒文道：「正是，煩小公公代我
通知。」小太監應聲進去。片刻，臧聯出來，鄒文告道：「這就系韓都指揮的兄弟
韓二爺，與你叔爹爹最好，特為來拜。」子郵向前施禮，臧聯連忙回答道：「原來
就系二相公，如今這般長成。可惜令兄大人繫個真忠臣，周朝再有如令兄的，安得
大位屬於他姓？」子郵道：「公公所言極是。敢問太后與聖上俱安好麼？」臧聯道
：「目下雖然寧居，終屬嚴牆之下，連咱們亦不知將來是何結局？」子郵道：「天
相吉人，無須過慮。」臧聯道：「相公此來，有何賜教？」子郵道：「速因受周厚
恩，欲朝覲太后、幼主，以表寸衷。欲煩公公代為啟奏。」臧聯道：「幼主時刻避
嫌，故舊諸臣請覲者，一概不准，即范相相見，亦系深更。

相公尊義，咱家代奏罷。

子郵與袖內取出蒜苗金二條，道：「造次，未帶土儀，聊為茶敬，如果不准覲見，
則煩代奏韓通親弟韓速，願聖下萬歲！」臧聯道：「厚賜不敢領，但太后從未許諸
臣朝見，此時方命幼主現在東閣讀書，相公如要朝覲，明晨可以進宮。」子郵道：
「如此，極蒙雅愛，今且告別，明日五鼓趨來。」臧聯拖住手道：「不可，潞州起
義，大軍往征，昨有旨到，言汴梁應犯兵火之災，雖經安排，仍須謹慎，所以夜巡
比平日更加嚴緊。只好屈相公在此草榻，又可省明早之行。」子郵道：「如此打攪
，心甚不安。」小內監擺出晚膳，鄒文道：「二爺在此，小的要回去了。」子郵道
：「請。」臧聯送出，轉來入席，通宵說些近事。

不覺晨鐘已動，曙色將呈。臧聯乃先進宮，約有數刻，回　道：「適已奏上，幼主
恐有趙家耳目，初時不允。咱又奏明，昨日晚來，並無人曉得，幼主方准。」子郵
道：「感銘不淺。」跟隨臧聯直至辟賢殿，仰瞻幼帝已在御座，方面大耳，儼如世
宗。行至丹墀，朝覲禮畢，想起世宗，不禁放聲哭泣。幼帝垂淚，下座扶起道：「
卿為何如此？」韓速道：「臣誓與趙賊不共戴天，惟恨此刻勢若單絲。陛下居身虎
口，臣若在外聲罪，恐趙賊先無禮於陛下。今欲即請聖駕潛出，巡幸外鎮，非若內
廷不乏忠良豪傑，討叛義旗建起，四方自然響應，名正言順，誅篡賊如振落耳！」
幼帝道：「卿此意卻可不必，若天命在周，趙氏自必殘滅。今同卿出幸，先離太后
膝下，或有驚恐，不孝之罪大矣。且趙氏之興實由天授。昔先帝忌積習兵強，凡諸
臣方面大耳者，多以法去之。趙氏終日在側，返不能覺，豈非天乎！天命既在趙氏
，妄動有何所益？」韓速正欲復奏，忽見內監引著一人痛哭而入。幼帝大驚，命韓
速道：「卿且退。」子郵只得退出，復請臧聯探信。正是：欲知傷緣何事，須托深
宮出入人。

不知哭者是誰，且聽下回分解。

第三回　鬧皇莊狂童取辱　焚歌苑俠氣遭擒

話說內監引進之痛哭者，姓柴名茂，乃國舅柴守禮之次子，世宗平素待如骨肉。年
至三十，尚未生男。因夫人洪氏酷妒，莫能蓄妾，世宗常欲為之廣嗣。時有吳越王
進貢女樂，全部共三十六名，世宗不收，大臣諫道：「卻之，恐吳越疑慮難安。」
世宗乃退回二十四，賞收十二色技兼優，賜與柴茂，使之居於城北皇莊。乃世宗駕
崩，柴茂思念洪恩，供奉神座於內，值世宗冥誕之期設祭哭奠，令女樂歌舞侑食。

適有指揮羅彥環之子羅復智，喪偶無聊，同著盟弟兄兵馬指揮之子賀恭、曹芝，帶
著門客火龍、鐵吉並家丁人眾，出城消遣。偶見遠處綠柳叢頭，樓台壯麗；行來闊
板橋邊，牆垣寬閎，也知非等閒所在。忽聞抑揚高下，八音具呈，不覺爭先過橋，
進門入內觀看。官弁見俱濟濟衣冠，意料是來哭奠，並不攔阻。羅復智等直到殿前
，看得女樂個個嬌妍，聲聲俏麗，俱系目所未睹，耳所未聞。這班酒色少年，自然
筋酥骨軟，出神出像，卻被守莊太監看見，喝道：「你等是什麼人，敢入皇莊窺探
？」大眾方知，連忙奔跑出來。

羅復智道：「且住，我等以為不過公卿家園子別墅，誰知是皇莊，若非跑得快，幾
乎弄出事來。」賀恭道：「便是皇莊，也無甚要緊。我等父兄俱系佐命元勳，就有
失誤，亦無大罪。

如系此等佳人，能看個飽，死也甘心。「火、鐵二人道：」有理。「賀恭又道：」
這哭的系何人？所哭者又系何人？卻也古怪。「曹芝道：」這哭的人我認得，好像
是柴國舅之子。「火龍道：」不差，所哭的像，好似世宗皇帝。「賀恭道：」是了
，大宋皇帝登極，柴家這廝不服，背地哭泣，想是咀咒大宋皇帝，就有叛逆大罪。
莫論這班美女，就系莊內眾命，都在我們手裡，怕他作甚？偏再進去，看敢怎的！
「火龍接口道：」是極。如再說惡話，連莊子都奪了他的，並請諸位公子閒時玩耍
，美女分派開來，有何不可！「羅復智道：」我們就去，弄出事來，諸位弟兄那有
不幫襯之理！「用手招呼道：」同去，同去！「於是眾人復闖進莊，公然上殿。
其時樂已奏畢，歌女散開。當有管莊老公公洪信，見眾人復來，俱有喜容，夾著凶
像，便暗傳守莊兵壯，分頭掣橋鎖門，乃向前喝道：「何處無知囚徒，難道瞎了眼
，皇莊都認不得？

先前闖入，姑念無知，饒你們狗命，而今又來，敢系討死！「羅復智道：」扯淡！
什麼皇莊，上面的可是姓趙？你這老驢頭尚不知牢不牢，還出口傷人，情殊可惡！
「賀恭走向前，把洪信臉上打一掌道：」可惡！「洪信順手接著，往後摔道：」去
罷！「只見面貼地，腳底朝天，痛得亂滾。羅復智等大怒，齊行動手。這邊兵壯發
作，兩下好打。火龍見勢頭來得很凶，便想走脫，奔到大門，已經下鎖，從夾道奔
至腰門，又多人把守。

見牆角邊有個狗竇，鐵吉亦到，同爬出去，見通外邊，復伸進頭來招呼。

羅復智受傷奔逃，正尋出路，聽得火龍呼聲由牆角下，只得也從竇中爬出，沿牆畔
走。誰知四面俱是濠溝，溝闊水深，尋不得橋渡，只見對岸茅蓬邊立著個人，說道
：「橋俱收藏了，又無筏船，汝等要過，除非用那柳樹下坑內馬槽抬入水中，借勢
扶著，或游得過。」火龍回頭，看見地上有個無腳馬槽，喜道：「在這裡。」三人
同往，抬將起來。鐵吉忽喊道：「且緩，我的腳軟了。」羅復智道：「沒用東西，
偏偏此刻腳軟！」火龍道：「地軟了，公子請看，諒必是用力太狠，將地踏陷了。
」羅復智道：「如何這般氣味？」三人齊放手時，只見連腳膝頭俱陷入地中，愈慌
愈下，漸沒到腰，不勝大驚。對岸那人笑道：「你們靠著，將槽頭挽住，拖到河邊
就是了，如何走入牛坑裡去，難道眼睛是瞎的麼？」羅復智哀告道：「祖宗，我們
未曾見過，實不認得，望救你親孫子命罷！」那人道：「這個容易，你將我渡過去
，我就救你。」羅復智道：「我如何渡你過來？」那人道：「既不能渡我，我在這
邊，如何救你？」復智看火龍、鐵吉俱沒到頸項，慌叫道：「動不得，莫再動了！
」火龍道：「早知這樣，不如不逃出來。」鐵吉道：「好壞味水，死了也是個臭鬼
！還有那個鬼家容留飲食！」忽然聽得莊內眾聲說道：「尋尋，走也走不到哪裡去
！」開開莊門，將賀恭等俱綁出來，四處搜尋。

對岸那人道：「不需尋了，他三位此刻安逸得好哩，諸公還尋他做什麼！」眾人道
：「鐘大叔，如何放他走了？」那人道：「我放他？他們見此地景致風味好，偏不
肯捨！」眾人道：「今在何處？」那人道：「牛家賞鑒的不是麼！」眾人往坑內看
，只見還有三個頭巾在上面，其餘渾身連眼睛都沒入了。

原來牛坑為炎日曬乾，上面結堅，底下淤軟。三人驚慌，何暇細看，所以陷入，不
能得出。當下眾人取拘鉤搭起，放在地上，只見三張嘴動，正像三段污泥木頭。眾
人道：「這般臭穢，如何動手？」有一個道：「待我替他洗洗。」扯開褲來，尿尿
往上澆。眾人齊道：「好，好，好！只是便宜了他。」分別以尿澆之，方將三人五
官洗露出來，身上仍然污穢糊滿。又有一個道：「只當洗兒罷！」用雙手將頭拖住
，往濠溝內探動，縱縱送送，把外面污泥擺去，再用麻繩綁起。

洪信一面通知留守衙門，一面押護入城。行到中途，遇見兵馬使錢寧，認得賀恭、
羅復智等，忙向前與洪信見禮，問其來由，洪信將原委說明。錢寧故意責罵眾人，
再勸洪信息怒道：「這班無知少年，不識高低，冒犯老公公，晚生代為謝罪。看他
們父親面上，寬這一次。」洪信問道：「他們父親系哪些人？」錢寧指道：「此是
賀公子，此是羅公子，此是曹公子。」洪信道：「羅、賀我不知，此可是曹彬之子
？」錢寧含糊答道：「正是曹君令郎。」供信道：「曹彬何等循守禮法，兒子怎麼
如此這般橫行！而今即系先生指數，敢不遵命，並煩致意諸位尊翁，務須極力約束
，若任其放蕩，將來貽禍不輕。」錢寧道：「所諭極是，晚生傳諭，明日自然都來
叩謝。」又向羅復智等道：「你等還不快謝老公公？」眾人連著麻繩，跪下叩頭。
洪信道：「不必，願諸位從此改過。」叫兵丁盡去其縛。錢寧稱謝，洪信帶眾人作
別回莊。

錢寧同羅復智等入城，火龍道：「此處果然利害！」鐵吉道：「下次再莫造次。」
賀恭道：「我終不能捨這班佳人，我還要來的。」錢寧道：「此乃世宗所賜的女樂
，令尊翁輩，誰不流涎也？難怪你等少年。今日之事，若我不撞見，也有個大虛驚
。」羅復智道：「我因被縛難過，所以將就了事。若到城裡，還有他說的麼！」錢
寧縮頸伸舌道：「呵唷，你原來不知，今日仍系張瓊管理巡城。他素性猖狂，諸位
尊翁畏如冰炭。今日撞到手裡，自按軍法，照劫搶皇莊，大不敬，十惡之罪，立刻
拿眾人決了，你將若之何！幸虧洪信老兒與曹公子令伯交厚，我故含糊答應，方得
解釋，你等猶不知輕重哩！」羅復智等聽知，各失色相視。

賀恭道：「今日巳非郭家天下，皇莊也應歸公！我等只報他學潞州李筠哭像，思欲
聚眾作亂，怕他逃到哪裡去！這班美人難道還不是我們的麼？」火龍道：「此計大
妙。」鐵吉道：「必須這般做法，方出得這口惡氣，又有美女受用。」曹芝、羅復
智道：「我們就商量行事。」錢寧道：「不可。此事須先和你各家尊翁說明，再通
知王、石兩節度。二公女眷，前兩日都被韓家殺盡，現在訪求美色，聞此底裡，自
然同心用力。奏知二王爺，請借此以滅郭氏羽翼，再除其根孽，四方雖有忠義之士
，亦無所借名。須如此辦法，方得萬全。」眾人齊讚道：「錢將軍算無遺策，真正
孫吳復生！」錢寧道：「不必過獎，成功後須以尤物惠下。」羅復智道：「自然，
自然。」曹芝道：「我們的衣服俱不像樣，於何處借換方好？」羅復智道：「不可
，衣裳換得，難道臉嘴傷損也換得不成？就系這個樣子，各人從後門進家，先告訴
與母親，再哭誑父親，俱說錢叔叔見證，就是的了。」眾人道好稱善，入城分散。

當夜各家俱來錢府詢訪緣由。錢寧次日下午便酌請貼，未刻時分，曹翰、賀謀、羅
彥環同著史圭、石漢卿等俱到，各問昨日事情。錢寧道：「其事根底，弟實不知。
昨往西郊看麥，回見洪信那老兒，帶同莊丁，押著十數人。向前看時，三公令郎在
內，慌問緣故。洪老兒道三公令郎劫槍皇莊許多不是的話，弟因昨日仍系張蠻子值
班，大大吃驚，再四婉轉下來。」曹翰道：「原由如此，昨系世宗聖誕，國舅哭奠
，禮所應當。此系諸小輩太無知，老哥於他們有再造之功。」彥環道：「不是這樣
說，就系子侄輩誤入皇莊，也不應架上劫搶之名，情殊可惡。

洪老兒平時眼中哪裡有人？昨日聞錢兄指教甚好，望二位哥哥，助我一臂之力。「
史圭問道：」如何辦法？「曾翰道：」如此如此。「石漢卿道：」盡美矣，未盡善
也。「彥環道：」請教。「石漢卿笑而不語」。史圭捋漢卿鬚髯道：兄弟多系舊兄
弟，又黍新鄰居，如何吝教起來，難道是要先定謝儀麼？明日功成，叫他將美女送
兩個與你，看你天天如何發付他！「漢卿道：」非也。如所議辦，非不盡善，只恐
到頂真人手內，諸位老侄，未免也要叫虧。鄙見須與王、石二公說通，有物均分，
彼自轉達趙公，以便彌縫掩飾。況王爺外寬內忌，此事說無不依。自己何必出名，
只須暗辦，王爺得知，自必動問。王、趙二公，隨便請發那位弟兄查察，就入計中
了。「眾人喜道：」願聞高論。「漢卿道：」而今假作柴茂遍出告示，煽亂百姓，
自然妥貼。「錢寧鼓掌道：」妙極，妙極！不枉闔朝叫爾做賽曹操，就決意如此。
「命家人擺上席來，痛飲而散。」

至第四日，城內城外，各處要道，俱粘有告示，寫道：大周皇叔柴，諭示都城內外
文武員弁軍民人等知悉：惟我世宗皇帝，恭膺天命，正承大統。凡天地神祇，郊祭
必盡虔誠；軍情民膜，撫恤莫不周備。賞功罰過，鹹當其實，救災御患，罔失所宜
。夙夜未遑或逸，宵旰漸積所勞；以致捐國遐升，幸有太子繼統。詎料趙氏出身無
賴，法紀屢干；曾效微勤，遽臻顯位。得此骨肉之戚，應法伊、周；乃行窺竊之險
，傚尤丕、莽。此鬼神之所憤怒，忠義之所痛心也。是以潞州首起勤王首惡愴惶離
穴；數被傾危，屢經敗劫。匡義雖留於汴，勢若單絲，形同孤掌。茲四鄰鹹興問罪
之師，各鎮翹望義旗之舉。舊臣宿將，國戚懿親，感懷先帝洪恩，約結誅仇復國。
或明秣馬礪戈，或密輸誠送款；智勇齊全，氣勢足備。元兇構結於外，惡黨剿滅於
斯；佇見趙氏喪亡早識周朝興復。緣恐懷忠抱義者莫能周知，瞻彼顧此者未獲詳悉
，用斯遍告，從今不必徘徊；既得與聞，事至務須奮勵。特示。

巡城文武官員揭下，紛紛啟奏。晉王召石守信、王審琦、趙普、王彥升問道：「周
家孺子幼弱，柴茂羸懦，皇上審察實無能為，所以俱不鏟削。今彼等即有異謀，亦
何至妄誕若此？

定系出於仇誣，殊難聽信！「王彥升道：」大王所見甚是。但國家鼎革，中心不服
者尤多其人，柴茂亦萌孽也。此事據臣愚見，先於皇莊搜查封閉，以絕反側之徒覬
覦觀望，再行定奪。「晉王准奏，便差陶谷、石漢卿二人查辦。范質得知，趕入諫
阻，已無及矣。慌差家人報與柴茂，叫其檢點。柴茂聞知，慌將世宗聖像焚去，又
將女樂俱送入城。

且說陶谷、石漢卿出朝，通信與各家。恐柴茂聞風搬移，叮囑多著人眾，於四路攔
截。再點御林軍士，前來搜查。羅復智、賀恭得信，齊集家丁，率領分佈於皇莊遠
近，四路探聽觀望。

且說柴茂打發車仗入城，正與拱信吩咐莊丁收拾，陶、石二人領兵已到，上殿與柴
茂見禮道：「奉晉王令旨查檢，莫怪，莫怪。」柴茂道：「請。」二人見有御用儀
仗，問柴茂道：「此從何來？」柴茂道：「請問洪公公便悉。」洪信道：「此系皇
莊，世宗皇帝在此教射，難道你們都忘了？」石漢卿道：「世宗駕崩，何應仍設於
此？況朝代已更，此系惑眾作亂的實證了！」洪信喝道：「住口！周朝一個好好天
下，被你們送與趙家，而今又起風波，連設靈數椽之地還來遭遢，你們心上雖過得
去，不想地下見先帝，只恐天理難容，立見身誅嗣絕也！」說罷，將玉蠅拂揮來，
陶谷右眼早被損破，痛不可忍，喊道：「救人，救人！」石漢卿大怒，拔劍直衝向
前。洪信用蠅拂架住，笑道：「逆賊，逆賊！我今日可以對得世宗皇帝，我死之後
，只教你們受用得好！」說罷，往石柱上撞去，腦漿迸裂而死。陶谷右手捂著眼睛
，左手指示軍士。柴茂命守兵將洪太監屍首抬到莊西倉房，入殮設靈，自己亦往看
視聽。陶、石率眾搜查，二人見柴茂不在跟前，視物件好者，令家丁藏下，余著開
造入冊，將門封鎖而回。

柴茂聞知，見殮已畢，設立靈位，焚香祭奠，隨即上馬入城。進府看時，並無車仗
送到，忙問門官，回道：「未曾見來。」柴茂著急，使家人分頭四處探訪。三更時
候，抬得一個家丁回來，身被重傷，連忙就問，但云：「人物都遭劫去」說得這句
，便不能言。忽又有探事的報道：「聞陶、石回朝，因未搜得女樂，仍要到府追問
。」柴茂大驚，緬想無策，惟有起奏幼主，所以入宮，不禁痛哭起來。朝見逐一奏
上，幼帝道：「朕亦無策，惟請皇叔忍耐而已。」說畢，含淚攜手人內去了。

臧聯出來，備細告訴。子郵問道：「城外有劫盜麼？」臧聯道：「皇都逼近，哪有
這般大膽強盜，此定系奸黨所為！」子郵欲再覲幼主，臧聯道：「萬不能矣，其膽
如粟，聞得趙字，俱系懼怕的。足下乃言復國大事，如何能再見面，此事無庸談了
。」子郵歎息，告別回到寓所，使陳儉等去訪探劫掠事情。

當晚無聊，步上高樓，見皓月如梳，半入西山，滿天星斗，光芒漸次顯灼。帝星臨
於普分，光彩異常，主星暗黯，吃驚道：「李筠忠心成畫餅矣！」忽然城西半壁明
亮，細看非火，乃系燈光，歎息道：「又不知系那個賣國的宴享。」只見陳儉回來
道：「探訪並無蹤跡。」子郵道：「那火光知是何處？」陳儉視定，指道：「那高
牆大房子系史家，面前樹木叢雜的系陶家，西邊高桿子系石家，射道這亮光不系羅
府，定系王府。」子郵道：「什麼王府、羅府？」陳儉道：「這個府第乃郭重威所
造，系小的叔叔陳景監工，聞今為羅彥環、王彥升合買分居。王府房子多，羅府苑
囿廣，內中亭榭樓台，為京都冠。看其火光，出於高處，定系西苑大捷樓上夜宴。
如今仍系陳景為正管看後苑，小的前日到京去望叔叔，見收拾完工，比前又加華麗
。明日老爺可往散悶散悶。」子郵道：「爾須先通知叔叔，不必露我姓名。」陳儉
道：「此刻昏黑，聞巡城甚緊，恐易去難回。

明早探罷。「子郵應允。當夜無話。

次日，陳儉前往，午刻回來，稟道：「羅爺新在杭州買有十幾個女子，想系怕夫人
知道，閉在苑中，昨夜到樓上通宵筵宴，今晚客更多哩！他人俱不得進去，只說系
小的叔叔親戚，方可遊玩。但客到時，須要迴避。」子郵道：「如此，可將晚膳帶
去，加個豬首，添兩個熟鵝，只說是爾敬叔叔的，爾便同飲不妨。」陳儉道：「這
個不敢，小的到上席時，推忘事件，走開便了。」子郵道：「聽你。」陳儉分付該
辦的備辦送去，自己隨著來到府前，看見高車駟馬，闊大門樓，不系幸臣宅第，也
無這樣奢遮。守門的看系陳儉，招呼道：「陳叔叔又來了。」陳儉道：「又來打攪
。」守門的道：「家裡人說甚客氣話？」隨後買辦的亦俱備齊送到。

進門從西邊轉彎，進南大巷，由更樓下過堆房，進北火巷，到後苑門房，陳景接道
：「所言的就系這位爺？而今有些不湊巧，只好明日罷。」子郵施禮應道：「隨便
俱可。」於袖內取出兩小錠金子送道：「遠來無以為禮，具此聊代鬥酒。」陳景慌
接道：「不敢，不敢，在此不妨，只是客到時須要低聲。」子郵道：「曉得。」陳
儉又將酒餚鋪上，道：「侄子到京，無有孝順，謹具薄酒一盞，願叔叔福壽康寧。
」陳景道，「生受，爾既備此豐盛酒饌，何必又要大鵝豬首？」陳儉道：「這位爺
食量頗大，所以多備二件。酒餚系孝敬叔叔的。」陳景分付家人道：「既如此，可
將酒餚送到家裡去。」陳儉不能阻攔，只得又令買辦的回寓所，買八十個饅頭，取
十二斤醇酒，同亮子送來。買辦答應去。

陳儉同叔叔談心，子郵獨自四處遊玩，總系華彩富麗，並不清幽淡雅。行到西軒楸
籐棚下，見芍葯台邊有塊蒼黑大石，蹲踞如虎，乃於背後取出白師傅所贈寶劍，仰
天祝道：「周朝若能恢復，劍下此石立開。」說罷，奮臂直斫，分毫莫損，不勝歎
息憤恨。復祝道：「我若得見趙家國亡，此石立開。」祝罷，當頭又直斫下，劃喇
裂響，不歪不斜，分作兩片，好生詫異。忽聞步聲，慌將寶劍置於縫內。只見陳景
尋來，道：「羅爺到了，可快自軒後竹林中，挨垣牆轉過套房，便是木樨巖，由後
石洞走去，莫進左邊閣道，往右手出小巷就系門房，不可錯誤。」子郵答應，見陳
景去了，收劍行過竹林，聞隔牆有涕泣柔聲說道：「事已如此，從權些罷。」又聞
答道：「寧死不辱！」子郵撞入看時，乃是兩個女子，一個年約二十多歲，一個年
將二十。子郵問道：「汝等緣何在此哭泣？」二人將子郵上下看道：「爾不系此處
人麼？」子郵道：「我系外省的，到此遊玩。」少年者道：「我等恨無翅翼飛出，
他還要進來遊玩！」子郵道：「你們有甚心事，我或者可以解得，也未可料。」二
　十多的道：「不能，不能。」少年跪下道：「望英雄救命！我等系柴國舅家女眷
，為這班強徒擄入此中，逼行污辱，昨日幸脫，今料難免，所以在此涕哭，意欲投
池。」子郵道：「柴國舅何處不尋訪到，誰知卻在這裡！今要解救出去，卻非易事
，再看你們運氣如何。只要依我計策。」齊應道：「願聞。」子郵道：「今日群凶
敘飲，汝等須要強為歡笑，將他們灌得酩酊大醉，方好作法。」女子道：「果能免
污脫陷，情願遵命。」子郵道：「此非久談之處，請便罷。」二人徑去。

子郵轉出石洞，到門房內，已經燃燈，饅頭豬首鵝酒俱早鋪齊。陳景問道：「如何
行得恁遲？」子郵道：「愛好景致。」陳儉道：「我想起要事忘辦了，暫別就來。
」陳景拖住道：「也要吃三杯再走。」子郵坐客位，陳景坐主位。陳儉坐橫頭，吃
過三杯，起身別去。陳景談談吃吃，量終有限，坐在席上打盹，家人亦俱走開。子
郵聞絲竹漸漸繁雜，愈想愈怒，獨飲獨吃。

只聽得人役一陣一陣散去，不覺將豬首饅頭醇酒都吃盡了，剩下半隻肥鵝。