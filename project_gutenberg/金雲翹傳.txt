序

聞之天命謂性，則兒女之貞淫，一性盡之矣。何感者亦異，而應者亦萬端

？又若夫其性之所能盡者，始知性其大端也。而性中之喜怒哀樂，又妙有其情

也。唯妙有其情，故有所愛慕而鍾焉，有所偏僻而溺焉，有所拂逆而傷焉，有

所銘佩而感焉。雖隨觸隨生，忽深忽淺，要皆此身此心實消受之，而成其為貞

為淫也，未有不原其情、不察其隱而妄加其名者。大都身免矣，而心辱焉，貞

而淫矣﹔身辱矣，而心免焉，淫而貞矣。此中名教，惟可告天祇，堪盡性，實

有難為塗名飾行者道也。故磨不磷，涅不緇，而污泥生不染之蓮，蓋持情以合

性也。

翠翹一女子，始也見金夫不有躬情，可謂蕩矣。乃不貪一夕之歡，而諄諄

為終身偕老計，則是蕩而能持，變不失正，其以淫為貞者乎？亦已奇矣。及遭

父難，則慷慨賣身，略不顧忌，雖眷戀其人，亦不過借李代桃，絕不以情而亂

性，此不為尤難乎？難者且易之，故視辱身非辱也，行孝也﹔茹苦非苦也，甘

心也。何也？父由此身而生也，此身已為父而棄也。此身既棄，則土也，木也

，死分也﹔生幸也，何敢復作閨閣想？

迨後，抱書生之衾裯，作虎狼之伴侶，豈其情之所鍾耶？亦風花無主，暫

借一枝逃死耳。故一聞招降，即念東南塗炭，臣主懮勞，殷殷勸順，此豈溺私

恩而忘公義者哉？此豈貪富貴而甘作逆者哉？了可辨也。若明山一死，我實誤

之，不忍獨生，又其內不負心，外不負人之餘烈也。略其跡，觀其心，豈非古

今之賢女子哉？

至於死而復生，生而復合，此又天之憐念其孝其忠、其顛沛流離之苦，而

曲遂其室家之願也。乃天曲遂之，而人轉遂而不盡遂，以作貞淫之別。使天但

可命性，而不可命情，此又當於尋常之喜怒哀樂處求之矣。因知名教雖嚴，為

一女子遊移之，顛倒之，萬感萬應而後成全之，不失一線，真千古之遺香也。

余感其情而欣慕焉，聊書此以代執鞭云。倘世俗庸情，第見其遭逢，不察

其本末，曰此辱人賤行也，則予為之痛哭千古矣。

天花藏主人偶題

第一回     無情有情陌路弔淡仙　有緣無緣劈空遇金重

詞曰：

薄命似桃花，悲來泥與沙，縱美不堪惜，雖香何足誇。東零西落，知是阿

誰家。想到傷情，傷情眉懶畫。祇落數翻惆悵，幾度咨嗟。呀呀，不索怨他。

從來國色招人妒，一聽天公斷送咱。

右調《月兒高》

這一曲《月兒高》，單道佳人命薄，紅粉時乖，生了絕代的才色，不能遇

金屋之榮，反遭那摧殘之苦。試看從古及今，不世出的佳人，能有幾個得無破

敗！昭君色奪三千，不免塞外之塵﹔貴妃寵隆一國，難逃馬嵬之死。飛燕、合

德，何曾令終﹔西子、貂蟬，徒貽話柄。這真是造化忌盈，豐此嗇彼。所以李

易安末年抱怨，朱淑貞晚節傷心，蔡文姬悲笳哀咽，尤為可憐。大抵有了一分

顏色，便受一分折磨，賦了一段才情，便增一分孽障。往事休題，即如揚州的

小青，才情色性無不第一。嫁了恁般的呆丈夫，也折得勾了。又遇著那般的惡

妒婦，生生活活直逼立苦殺了，豈不可傷，豈不可痛！正惟可傷可痛，故感動

了這些文人墨士，替他刻文集，編傳奇，留貽不朽，成了個一代佳人。誰人不

頌美生憐，那個不聞名歎息！若令小青不遇恁般狠毒的女平章，稍得優遊於小

星之列，將愁雲怨雨化為雪月風花，亦何能留傳不朽哉！大都玉不磨不知其堅

，檀不焚不知其香，非惟小青為然也。凡天下美女，負才色而生不遇時，皆小

青之類也，則皆可與小青並傳不朽。我如今再說一女子，深情美色，冷韻幽香

，不減小青。而潦倒風塵，坎坷湖海，似猶過之，真足與小青媲美千秋也。

話說北京有一王員外，雙名兩松，表字子貞。為人淳篤，家計不豐。室

人京氏，頗亦賢能。生子王觀，學習儒業。長女翠翹，次女翠雲，年俱妙齡

。翠翹生得綽約風流，翠雲則天嬌艷倩。翠翹性喜豪華，翠雲則性甘寧淡。

俱通詩賦。翠翹尤喜音律，最癖胡琴。翠雲常諫道：「音樂非閨中事，外人

聞之不雅。」翠翹道：「吾非不知，但性喜於彼，不能止也。」嘗為《薄命

怨》，譜入胡琴，音韻淒清，聞者淚下。曲終有云：

懷故國兮，歎那參商﹔悲淪亡兮，玉容何祥。姐妹固寵兮，一朝俱死﹔

束昏不令兮，奉先滅亡。侯門似海兮，蕭郎陌路﹔失身非類兮，茂林爭光。

為郎憔悴兮，及爾同死﹔離魂情重兮，淺唱低觴。死負父屍兮，生代父死﹔

寵哀紈扇兮，爾生不昌。有始無終兮，悲乎失侶﹔門前冷落兮，老大誰將。

今古紅顏兮，莫不薄命﹔紅顏薄命兮，莫不斷腸。我本怨人兮，乃為怨曲﹔

誰聞怨曲兮，誰不悲傷！

按下翠翹胡琴之妙，且說里中有一富家秀士，姓金名重，表字千里。胸

藏萬卷，學富五車。抱子建七步之才，賦潘安三都之貌。年方弱冠，夢想好

逑。聞得翠翹精擅胡琴，且通詩賦，每每思慕道：「何物老嫗生出如許尤物

！即使異代他鄉，尚欲求之寤寐，何況當吾身吾里，若不求他一晤，豈不當

面錯過！」因多方以伺其出入。

一日清明，王氏合家掃墓，就借此踏青。翠翹同弟王觀、妹翠雲各處閑

行。忽行到一個流水溪邊，看見一座累累孤塚，因對王觀道：「兄弟，你看

此墳，山黛列眉，樹煙綰髻，甚是幽雅，怎無一人來替他祭掃？」王觀道：

「姐姐原來不知，此乃本京第一名妓劉淡仙之墓。他在時才名卓越，傾動一

時，後死之日，其鴇母不仁，就要將他委之溝壑。幸遇一遠客，慕名來訪，

見他已死，因哭道：‘淡仙淡仙，我和你好無緣也。生前既不能親偎色笑，

死後收爾骸骨，也不枉了一段因緣。’遂買了一具棺木，備了一副衣衾，將

淡仙收葬於此地。這乃無主孤墳，有甚人來替他拜掃。」翠翹聽了歎息道：

「可憐可憐。生做萬人妻，死是無夫鬼，紅顏薄命，一至於此。恰好我與你

遇見，且上前看那碑記是怎麼寫的。」三人轉過一灣流水，半扇小橋，見四

壁藤蘿，一堆古墓。那碑上青苔都已長滿。翠翹上前拂草細看，依稀仿佛，

認出是校書劉淡仙墓。因長歎道：「淡仙淡仙，你生前何等繁華，死後怎恁

般寂寞。我王翠翹與你才色相親，本該奠你一杯纔好，卻又不曾帶得酒來。

也罷，我題詩一首，少致悲情，九泉有知，也不辜我王翠翹一種熱腸也。」

因折竹枝，插於墓頂，祝道：「香魂不斷，應解依人。劉淡仙，劉淡仙，我

翠翹今日弔你，你須聽者。」乃撮土為香，倒身四拜。拜罷題詩一首道：

色香何處也，憑弔痛心哉。

明月冷鴛被，暗塵封鏡臺。

玉雖黃土瘞，名未白雲埋。

尚有如澠酒，無人奠一杯。

翠翹題罷，淒然淚下，情殊不勝。翠雲、王觀道：「姐姐好沒來由，

我與你行春到此，遣興陶情，為甚朝著古墓下淚？又非親知故舊，也忒殺

情深了。」翠翹道：「妹子、兄弟不是這般說，紅顏無主，從古皆然。這

劉淡仙生來難道就是妓女！也是事到其間，落了火坑。前船後船，安知你

我不是他再來人。況人生在世，這生老病死是躲不過的。而最可憐者，無

如美人。你看古來那些女子，如西施，如貴妃，能有幾個得善始善終的。

思及於此，不覺睹物傷情，心灰腸斷耳。」王觀道：「姐姐好笑，一發講

遠了。此乃荒墓，陰氣凝重，不宜久坐，去了吧。」翠翹道：「既要去，

待我辭了淡仙再行。」復向墓前囑道：「淡仙淡仙，我要去了。你若有知

，顯個靈兒我看，也不負了我王翠翹這段情癡。」言未畢，祇見墓後捲起

一道西風。悲淒慘淡，嗚咽哀號，山搖水沸，樹振草嘯。忽喇喇金戈鐵馬

，昏慘慘天暗雲淡，急不能睜睛定眼。王觀與翠雲甚是驚慌。那風捲到翠

翹身邊，周身三匝，倏然而散。翠翹道：「淡仙是好陰靈也，果然不負我