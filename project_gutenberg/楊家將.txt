第一回 歸故里賢臣遇害 獻駿馬壯士報仇

卻說北漢主劉鈞，聽知大宋平定各鎮，與群臣議曰：「先君與周世仇。宋主之
志更不小，今既削平諸國，寧肯容孤自霸一方乎？」諫議大夫呼延廷出奏曰：「臣
聞宋君英武之主，諸國盡已歸降。今陛下一隅之地，何況兵微將寡，豈能相抗？不
如修表納貢，庶免生民之禍，而保河東無虞也。」劉鈞猶豫未決。

忽樞密副使歐陽昉進曰：「呼延廷與宋朝通謀，故令陛下納降。且晉陽形勝
之地，帝王由此而興。無事則籍民而守，有警則執戈而戰，此勢在我耳，何必輕事
他人乎？乞斬呼延廷以正國法。倘或宋師致討，臣願獨當之。」鈞允奏，令押出呼
延廷斬首。國舅趙遂力奏曰：「呼延廷之論，忠言也，豈有通謀宋朝之理？主公若
輒斬之，使宋君聞知，則征討有名耳。必欲不用，只宜罷其職而遣之，庶全君臣之
義也。」劉鈞然其言，下令削去官職，罷歸田裡。

呼延廷謝恩而退，即日收拾行裝，帶家小直向絳州而去。歐陽昉尚不遂意，深
恨呼延廷，欲謀殺之。喚過親隨人張青、李得謂之曰：「汝二人引健軍數百人，密
追呼延廷安下處，盡殺之，回來吾重賞汝。」張、李領諾，即引健軍追趕呼延廷去
了。

卻說呼延廷與一起人行至石山驛，日已晚，歇下鞍馬。是夜與夫人對席飲酒，
自敘不幸之事。將近二更，忽聽驛外喊聲大振，火炬連天，人報有劫賊來到。呼延
廷大驚，令家人速走。張青、李得部眾擁入驛中，將呼延廷老幼盡皆殺了，財寶劫
掠而去。

時隨從人各自逃生，只有妾劉氏抱著幼子，走入廁中，保得性命。至四更，劉
氏歎曰：「誰想我家遭此劫數，使我母子無依。」放聲大哭。忽有一人在後叫曰：
「小娘子何故號哭？」劉氏星光之下，淚眼覷看。其人近前問曰：「汝是誰家女子
，獨自到此？」劉氏位曰：「妾是本國諫議大夫呼延廷偏室，因回歸鄉裡，至此被
強人劫掠，將一家盡皆殺死，只留得妾身同乳子，避於此間，無計可保，望尊官見
憐。」其人聽罷，懷憤長呼曰：「吾乃河東府兩院領給，姓吳名旺。適聞殺汝恩主
者，卻是歐陽昉親隨人張青、李得，假作強人到此。汝宜速抱幼子而走，不然一命
難保。」道罷而去

劉氏正慌間，忽驛外喊聲又起，一伙強人擁入，見劉氏，捉住來見馬忠。馬忠
曰：「汝何處女子，抱著孩兒在此？」劉氏曰：「妾含冤負屈……」因將一家被害
之故，備述一遍。馬忠曰：「適夜巡人來報，驛中有官宦被劫，我等正要來奪分金
寶，原來有此苦事。汝若肯隨吾回莊，撫養孩兒長成，與汝報此冤仇，可乎？」劉
氏曰：「妾有莫大之冤，何恤微軀？願從大王而去。」馬忠即引劉氏，回至莊上。
將近天晚，馬忠安頓劉氏居莊，自與手下復口山賽去了。劉氏密遣人去驛中收殮其
主屍首，埋於一處，立意只圖報冤，撫養孩兒。

不覺時光似箭，日月如梭，將近七年光景，孩兒已長成矣。馬忠與其子取名曰
福郎，送往從師學業。其子生的面如鐵色，眼若環朱，貌類唐時尉遲敬德。雖是讀
書，暇時便習兵法。年至十四五，走馬射箭，武藝通曉。使一條渾鐵槍，有神出鬼
沒之能。馬忠見其雄勇，不勝歡喜。改名曰馬贊。一日，隨馬忠出莊外，見一起腳
夫扛著大石碑來到，上寫道：「上柱國歐陽昉」數字。馬忠見了，憤怒變色。馬贊
曰：「大人見此石碑，何故有不足之意？」忠曰：「看此歐陽昉名字，甚有傷吾心
也。此人十五年前，害卻呼延廷一家。吾聽得呼延廷有子尚在，我若見他，便與之
同去報仇矣。」贊怒曰：「可惜孩兒不是呼延廷之子，若然，即日報仇。」忠曰：
「此事汝母更知其詳，可入問之。」

贊回莊，入見母劉氏，問歐陽昉害呼延廷一家之故。劉氏嗚咽灑涕而泣曰：「
我含此冤恨，今十有五年矣。汝正是呼延廷之子，此父乃托養汝者也。」贊聞此言
，昏悶在地。馬忠逕入，倉皇救醒。贊哭曰：「孩兒今日辭父母，便去報冤。」忠
曰：「他是河東權臣，部下軍士甚眾，如何近得？須用計策圖之。汝今後只稱我為
叔。」贊拜曰：「叔叔有何計策教我？永不忘恩！」忠正思量間，忽報耿忠來相訪
，馬忠即出迎接。

入至莊裡坐定，令贊相見。耿忠問曰：「此位是誰？」馬忠曰：「義子馬贊也
。」乃問耿忠來此之故。耿忠曰：「適與強人相爭，贏得一匹好馬，名曰『烏龍馬
』。將要送往河東，賣與歐陽丞相，因過尊兄莊上，特來相訪。」馬忠曰：「既賢
弟有此好馬，不如只賣與小兒，就中更有事理。」耿忠曰：「吾與尊兄，義雖契結
，勝如嫡親，汝之子即吾姪也，此馬便當相送。」馬忠大悅，因具酒醴相待。

馬忠席上因道起呼延廷一家被歐陽昉所害，此子是呼延廷親生，正欲報仇，不
得其策。耿忠聽罷，憤然曰：「尊兄勿慮，吾有一計，可以殺歐陽昉也。」馬忠曰
：「弟有何策？願指教之。」耿忠令贊近前，謂之曰：「汝今只將此馬送入歐陽昉
府中，稱作拜見之物。他得此馬，定問汝要何官職，須道不願為官，只願跟隨相公
養馬，彼必喜而收留。待遇機會處，因而殺之，此冤可報也。」贊拜受其計。是日
席散，耿忠辭歸山寨。次日，贊拜別馬忠、劉氏，上馬登程。後人有詩為證：
　　　　豪毅英雄膽氣粗，軒昂人物世間無。
　　　　此行必定冤能報，方表男兒大丈夫。

且說呼延贊離了馬家莊，逕赴河東，訪問歐陽昉府中，令人報知曰：「府門下
有一壯士，牽匹好馬，要來獻與相公。」昉聽罷，即令喚入。贊到階下跪曰：「小
人近販得駿騎，特來獻相公以為進見之禮。」防曰：「汝何處人氏？」贊曰：「祖
居馬家莊，小人姓馬名贊。」昉曰：「此馬價值幾何？」贊曰：「價值連城，」昉
聽得，自思：「此人必圖做官。」令左右問之。贊曰：「不願為官，只願服侍相公
一年半載，終是名分人也。」昉見贊儀表奇特，又送他這馬，不勝之喜，即收留為
左右使喚。贊既欲行事，遂盡意奉承，極得昉之歡心。

開室七年八月中秋佳節，歐陽昉與夫人在後園涼亭上飲酒賞月。怎見得中秋好
景？有蘇子瞻《水調歌頭》為證：

明月幾時有？把酒問青天。不知天上宮闌，今夕是何年。我欲乘風歸去，又恐
瓊樓玉宇，高處不勝寒。起舞弄清影，何似在人間！轉朱閣，低綺戶，照無眠。不
應有恨，何事長向別時圓？人有悲歡離合，月有陰晴圓缺，此事古難全。但願人長
久，千里共嬋娟。

歐陽昉飲罷，酒醉，從人扶入書院中，憑幾而坐。贊隨至院中，自思：「此處
不下手，等待何時？」正欲拔出短刀，忽窗外有人持燈籠進院，卻是管家來請昉安
歇。贊即藏刀入鞘，歎曰：「此賊尚有餘福，須再圖之。」

卻說趙遂以歐陽昉專政已久，恐惹兵端。一日，奏知北漢主曰：「昉有擅殺之
罪，陛下若不早除之，為患深矣。」會帥將丁貴等，力劾其罪。劉鈞乃降歐陽昉
丞相之職，宣授為團練使之職。防恥與遂同列，上書辭歸鄉裡。漢主允其請。昉即
日收拾行李，領從人離晉陽，望鄆州而去。不消一日，已到其家，諸親眷皆來稱賀
，昉日具酒醴相待。

九月九日，卻是昉之生辰，準備筵宴，與夫人暢飲。呼延贊獨安外房，悶坐無
聊。將近二更時分，出庭外閒行，但見月明如晝，西風拂面，贊仰面長歎曰：「本
為父母報仇到此，不遂其志，蒼天能無憐及我那？」言罷揮淚入房，偃身而臥。忽
窗前起一陣怪風，贊睡中見許多人滿身鮮血，向前抱著贊曰：「汝父被昉所害，今
日可以報仇矣。」贊聽得，忽然覺來，只是夢中。

正在猶疑間，忽從人來叫：「馬提轄，相公有事喚汝。」藏了利刃，逕入書院
中，見歐陽昉睡在牀上。昉曰：「吾飲數杯，宿酒未醒，汝在身旁，好生服侍。」
贊應諾，因自忖曰：「此賊命合休矣！」約近四更，贊走出院外，見四下寂靜，正
是：
　　　　怒從心上起，惡向膽邊生。

腰間取出尖刀，寒光凜凜，殺氣騰騰，復入書院，拿住歐陽昉曰：「汝認得呼
延廷之子麼？」昉驚得心膽飛裂，連告曰：「饒我一命，家私盡付於汝。」話聲未
絕，贊即揮刀，刺入咽喉。歐陽昉大痛無聲，命歸陰府。贊既殺歐陽昉，逕入內去
，將夫人並至親男女四十余口盡皆屠了。靜軒詠史詩曰：

氣概凌雲孰可加？懷冤必雪震中華。
　　　　全家竟殺伸深恨，始信皇天報不差。

贊殺出庭中，只有老嫗跪在階下，告曰：「乞饒殘生。」贊曰：「不乾汝事，
急去收拾金寶與我。」老嫗進房，將緞帛金銀，裝作一車，與贊帶回。贊臨行，以
血書四句於門曰：

志氣昂昂射鬥牛，胸中舊恨一時休。
　　　　分明殺卻歐陽昉，反作河東切齒仇。

呼延贊寫罷，騎了烏龍馬，並帶金寶，連夜回見其母劉氏，具道殺死歐陽昉一
家四十余口，並取得金帛而回。劉氏大喜。次日，與馬忠相見，忠問曰：「報得仇
否？」贊答曰：「賴叔叔之福，將昉老少一家誅戮殆盡，臨行留有字跡四句。」馬
忠問曰：「字跡如何道？」贊以其詩告之。忠驚曰：「倘漢主得知，則吾家有滅族
之禍！汝速宜收拾盤費，往賀蘭山，投耿忠、耿亮二叔叔，以避其難。」贊領命，
即日拜別父母而去。

第二回 絳州城張公璟設計 新建寨乎延贊逞能

卻說呼廷贊辭過父母，匆忙上路。正值十月天氣，寒風襲面，落葉蕭條。贊在
路行了數日，望見前面一座惡山。贊思曰：「此處必有強人出沒。」道未罷，忽山
坡後一聲鼓響，走出幾個強人，攔住去路，問贊索買路錢。贊怒曰：「天下之路，
安得汝賣？勝得我手中利刃，則與汝錢﹔不然，將汝頭來試刀，小頭目大怒，綽刀
向前，與贊才交一合，被贊劈死坡下。內中乖的，急上山報知耿忠曰：「山下有一
壯士經過，小頭目問索金銀，已被殺死。」耿忠大驚，即上馬來看，見贊正與眾頭
目相鬥，忠認得是贊，忙喝曰：「姪兒不得動手！」贊抬頭視之，慌忙下拜。

耿忠引贊上山，與耿亮相見畢，忠問所來之由，贊將報仇之事並血書四句，一
一道知。「今父親著小姪，逕投二位叔叔避難，不想有傷部下，望乞恕罪。」忠曰
：「汝乃誤耳，何罪之有？」即令手下擺酒相待：忠因曰：「我等屯聚於此，以觀時變，汝既來，則為第三位寨主。」贊拱手拜謝。自是贊居
寨中，打官劫舍，出無不勝。

一日，贊與耿忠兄弟議曰：「河東旁郡，多有錢糧。叔叔借我軍士三千，往蜂
州劫掠而回，可應二年之用。」忠笑曰：「絳州是張公瑾鎮守，此人有萬夫不當之
勇，若去必遭其擒也。」贊曰：「小姪若折一軍，情願償命。」耿忠見贊如此志氣
，便與軍士三千。贊即披掛上馬，扯起令字旗，上寫「河東切齒仇」五字，引著三
千兵來到絳州城下，將城圍了。大叫：「好好將府庫錢糧獻出則退﹔不然，攻入城
中，恣意劫掠。」守軍報與公瑾知道。公瑾自思：「賀蘭山有新賊呼延贊，英雄之
士，必是此人作亂。」吩咐軍士二百人：「多設弓弩，埋伏吊橋兩邊，待吾誘而擒
之。」軍士得令，自去埋伏不題。

公瑾披掛上馬，引五百軍出城迎敵。呼延贊跨著烏龍騎，直奔軍前，大叫曰：
「我來別無他意，只問庫中借黃金三千兩。」公瑾怒曰：「強賊急退，尚留殘生﹔
不然，擒汝獻主，碎屍萬段！」贊大怒，舞槍躍馬，直取公瑾，公瑾舉槍來迎。

二人交戰三十余合，真如猛虎相鬥，不分勝負。公瑾再戰佯輸，走過吊橋，贊
勒馬趕過橋去。忽一聲鼓響，兩邊伏兵並起，箭如雨落。贊大驚，跑馬急殺回，所
部三千嘍囉，射死一半。公瑾亦不追趕，收兵還入城中。

卻說呼延贊不敢回見耿忠，單馬奔小路逃走。將近一更，又被伏路嘍囉拿住。
正是：

才脫虎坑逃得去，又遭機阱捉將來。

眾唆羅將贊縛上山來見馬坤父子。坤問曰：「汝乃何人？」贊曰：「小人是相
國之子，複姓呼延，名贊，走錯路途，被大王部下所捉，乞饒性命。」馬坤大怒曰
：「近聞汝圍絳州，將劫府庫，尚來瞞我！」即令將陷車囚起，連夜點二百餘人，
解送呼延贊入絳州請賞。噗羅得令，將贊解出山下。眾人相謂曰：「我大王與八寨
大王有隙，只恐前面奪了呼延贊，我等如何分說？不如前面借宿一宵，明日早行罷
。」前到攔路虎門首，叫聲：「借宿。」有守門者出來看之，見一伙強人，解一陷
車來到。守門者曰：「夜已深矣，汝等借宿，休得驚動大王。」眾人齊道：「我等
自有方便。」即將陷車推人後亭去了。

時有八寨主李建忠，為入西京勾欄內看戲，被官拘察拿住，囚於牢中四年，因
越獄走回，亦在攔路虎家借宿。步出門外，聽見守門人大驚小怪，乃問曰：「汝等
相議何事？」守門者曰：「太行山馬大王，令二百人解呼延贊與張公瑾請賞。」建
忠聽得，自思：「我在西京牢內，聞得贊乃英勇之士，因何被他拿了？還當救之。
」即提樸刀亭後，大叫曰：「誰敢監囚贊將軍者休走！」眾嘍囉驚散而去。建忠打
開陷車，取出呼延贊，在星光之下相見，贊曰：「是誰救我？恩德難忘！」建忠曰
：「我乃第八寨李建忠也，都是一家兄弟。」即賜與衣服。

次日，帶贊回新建寨。人報知寨主柳雄玉，雄玉大驚，即出寨迎接，果是真實
。雄玉邀入帳中坐定，不勝之喜。因問：「何以得回？」建忠將越獄之事道知。雄
玉曰：「自尊兄離寨之後，手下單弱，彼六寨主羅清每年來討贊土錢，甚被擾害。
」建忠大怒曰：「此賊再來，吾當生擒之！」雄玉因問：「同來此位是誰？」建忠
曰：「相國之子呼延贊也。」雄玉曰：「久聞其名，今幸相會。」即令左右設酒慶
賀。

三人正飲之間，忽報：羅清同五六百人來山下討半年賃土錢。柳雄玉聽得，不
敢問。贊覷定建忠曰：「乞借鞍馬衣甲，生擒羅清來獻，以報哥哥救命之恩。」
建忠喜曰：「吾知賢弟足是其敵也。」即付與鞍馬盔甲，點嘍囉二百，隨贊迎敵。

贊披掛齊備，辭二位而出，向山下大叫：「羅寨主來此何干？」清曰：「特來
問柳寨主討半年賃土錢。」贊怒曰：「汝既以兄弟相處，急早退去，免傷和睦﹔不
然，特擒汝入山以獻。」清曰：「無端匹夫！與汝何干，而來撩耶？即挺槍躍馬，
直取呼延贊。贊即舉槍相迎。二人交戰，未及五合，贊輕舒猿臂，將清捉在馬上，
殺散余眾， 縛羅清上山，來見李建忠。

建忠大喜，將清弔在柱上，曰：「待緩緩誅此逆賊。」令具酒慶賀。不想羅清
敗眾，報與第五寨大王張吉，再點二百人，全裝貫帶，喝喊連天，來攻新建寨。李
建忠與贊正在飲酒，聽得山下金鼓不絕，人報：五寨主引兵來救羅清。贊怒曰：「
待一發擒剿此輩，以除心腹之患。」即辭建忠，引眾人出寨。

排開陣勢，贊喝問：「前面強賊何人？」張吉認得是贊，乃曰：「好好放出羅
寨主還我，饒你性命﹔如若不從，教你目下受災。」贊大怒，挺槍直取張吉。張吉
掄刀來迎。剛鬥二合，被贊一槍刺於馬下。眾人見殺了主將，各自丟戈拋戟而走。
贊乘勢追入寨中，將所聚金銀，盡數劫取，放火焚其山寨而回。建忠、雄玉見贊又
勝一陣，大喜曰：「賢弟威風，果不虛傳。」仍令坐席飲酒。建忠喝左右殺取羅清
心肝，作供酒之肴。三位開懷暢飲。不題。

卻說敗兵走投太行山，見馬坤，說知羅清、張吉被贊所誅。馬坤大怒曰：「不
誅此匹夫，何以泄吾憤！」即令長子馬華，率五百精勇，殺奔新建寨來。邏卒報知
李建忠，建忠曰：「馬坤欺人大甚，吾當出馬擒之。」贊曰：「不勞尊兄神色，侍
小弟明日定下計策，擒此惡黨，以伸前恨。」建忠依其議，下令眾人堅守寨柵，明
日出戰。眾人得令，各自整備去了。

呼延贊回到帳中，思量捉馬坤之計。俄而睡去，忽見個火球滾人帳中，贊夢中
趕將出去。至一所在，盡是金窗朱戶，宮宇巍然。贊直入內，卻不見那火球。旁邊
轉過一人曰：「主人候將軍多時矣。」贊曰：「汝主人是誰？」其人曰：「請入內
便見。」逕引贊入殿中。見一員猛將，端然而坐，覷定呼延贊曰：「你道天下只你
一個會武藝麼？」贊答曰：「小人一勇之夫，何足掛齒！」那員將道：「且去教場
中，吾有事講論。」

贊即隨到教場亭上坐下。那將令左右以鞍馬軍器付與贊，曰：「你有甚武藝，
試演一遭，與吾觀之。」贊領諾上馬，將平生所學顯出。那將笑曰：「此不足為奇
。」喚左右牽過自己馬來，謂贊曰：「吾與君較一較勝負。」贊自思思：「適間留
一路槍法未使，且與他比較刺之。」乃上馬與那將場中比較。二人鬥上數合，贊揮
起鋼槍，被那將轉過驊騮，挾下馬來，連喝曰：「吾弟牢記此一法。」贊愕然覺
來，卻是夢中，視身上衣甲尚在。贊思奇異，便喚小卒入，問曰：「此處莫非有神
廟乎？小卒曰：「離此一望之地，有一座古廟，年深荒蕪，無人祭賽。」

贊於次日帶小卒來看其廟，見牌額寫道：「唐尉遲恭之詞」。步入殿上，見神
像與夜來所夢無異。贊曰：「怪哉！此乃神力相助也。」即倒身四拜，當神祝曰：
「若使呼延贊久後發跡，必當重整詞字，以報神功也。」拜罷，與小卒回見李建忠
。建忠曰：「賢弟那裡得此衣甲？」贊道知夜來所夢之事。建忠喜曰：「此乃神靈
相助，吾弟當有大富貴之分。」

正講話間，忽報馬華在外搦戰。贊辭卻建忠，綽槍上馬，引眾人出寨迎敵。
對陣馬華舉鞭指而罵曰：「誅不盡的狂奴！好好將羅清放出，免得自家相並﹔不然
，碎汝屍為萬段。」贊大笑曰：「汝將來與羅清同一處死那。」華大怒，舉槍直取
呼延贊。呼延贊約退數步，兵刃相迎。未及兩合，被贊挾住槍梢，活活捉住，令人
押上山來見李建忠。

華之敗兵歸報馬坤曰：「小將軍被贊活捉而去。」坤大驚曰：「此賊真乃雄勇
。即令次子馬榮，部健勇二百人，前去救取。贊聽知太行山人馬又到，列下陣勢。
馬榮橫刀於馬上叫曰：「好好將吾兄放出，佛眼相看﹔不然，殺汝片甲不留。」贊
怒曰：「待擒著汝一同發落。」即挺槍縱騎，衝過陣來。馬榮掄刀回戰。二人在山
坡下鬥上二十余合，不分勝負，贊乃佯輸，走回本陣。馬榮不捨，驟騎急追。轉過
坳後，贊按住神槍，專待馬榮將近，綽起金鞭，喝聲：「著！」從背上打下。馬榮
口吐鮮血而走。回到寨中見馬坤，說贊英雄難敵，馬坤憂悶不已。

坤有女金頭馬氏，見父面帶憂色，因問曰：「爹爹何故不悅？」坤曰：「今被
新建寨副賊呼延贊，捉去汝長兄，又打傷二哥，思量無人敵之，是以納悶。」馬氏
曰：「爹爹不須煩惱，待女孩兒前往擒之。」坤曰：「此人英雄莫敵，只恐汝勝不
得他。」馬氏曰：「當用奇兵捉之，先埋伏勇壯於山側，若戰不勝，引入伏中，必
落圈套。」坤依其言，即與七千人前去對敵。

呼延贊知之，當先出馬，大叫：「來將即令寨主歸順，免遭吾焚戮﹔不然剿汝
等無葬身之地。」馬氏大怒，舞刀躍馬，直殺過來。呼延贊拍馬迎之。二人戰上三
贊勒馬趕上一里地位，見山後隱隱有伏兵之狀，遂回馬不追。兩下各自收軍。

馬氏回見坤曰：「呼延贊深知兵法，不能勝之矣。」坤愈不悅。忽小卒來報：
「山後一彪軍馬來到，不知是誰。」坤聞知，即令人哨探，回報第一寨主馬忠也。
坤出帳迎接。馬忠與劉氏安下人馬，入寨中相見畢。坤曰：「久違賢弟，一向消息
不聞。」忠曰：「懷想大哥多日，今特來相訪。」坤令左右設酒醴相待。

眾人飲至半酣，馬忠見坤有憂色，因問：「尊兄何故不悅，莫非以小弟來擾乎
？」坤曰：「賢弟道差矣，吾兄弟即同一家人，豈有厭棄之意？爭奈第八寨有新來
呼延贊，每與各寨相講，近日捉去吾長子，無人救得，是以納悶。」忠聽罷，乃曰
：「既如此，不須煩惱，小弟當出力相救。」坤曰：「此人亦是勁敵，不可小覷。
」忠曰：「自有方略降之。」即辭卻馬坤，與劉氏，引本部人馬，來至山下。

第三回 金頭娘比武招親 楊令公出兵助戰

卻說馬忠、劉氏來到山下，果見對壘呼延贊全身貫帶而出，大呼曰：「殺不盡
的黨類，尚敢來相爭耶？」劉氏拍馬向前，認得分明，乃喝曰：「福郎不得無禮！
」贊聽罷，猛然抬起頭來，見是母親，即丟槍下馬，拜伏路旁曰：「不肖子得罪母
親。緣何至此？」劉氏曰：「汝起來，去見叔叔。」

贊乃隨母入軍中見馬忠。畢，忠曰：「聞汝在耿忠寨裡，誰知在此相鬥？馬坤
是我結義兄弟，汝即宜前去伏罪。」贊曰：「前日孩兒擒他長子入山，又打傷馬榮
﹔若去相見，恐有不測之禍。」忠曰：「有我在，無妨。」

贊乃領諾，隨馬忠入坤寨，來見馬坤。忠曰：「小兒不識尊兄，冒犯罪重，望
乞恕宥。」坤驚問其故。忠以贊之本末道知。坤歎曰：「不枉相國之子也。」贊
向前拜曰：「小姪肉眼不識伯伯，全賴扶持，恕小姪之前衍。」坤曰：「汝本不知
，豈有相怪之理？」即令排筵席慶賀。

坤喚榮出相見，榮見贊似有赧愧。贊曰：「冒犯哥哥，萬乞赦宥。」榮亦以
禮待之。是日，寨中大吹大唱，眾人歡飲。有詩為證：

豪傑相逢不偶然，一時會聚義全堅。
　　　　未交扶佐中朝主，先有威聲震太原。

馬坤因謂忠曰：「吾有一事相稟，未審賢弟允否？」忠起曰：「尊兄所命，安
敢有違？」坤曰：「小女金頭娘，貌雖醜陋，頗有武藝，若不嫌棄，願與贊結百年
之歡。」忠拱手謝曰：「尊兄若肯憐愛，厚德難忘。」馬坤即令人道知金頭娘。金
頭娘笑曰：「嫁與亦無妨，只不知呼延贊武藝如何？前日交鋒，未分勝負﹔今再與
比試，若能勝我，則許從之。」小卒出，告之馬坤。馬坤曰：「小女幼習未除，要
與呼延將軍比試，亦不礙事。」忠即令贊與馬氏相較。贊領諾，披掛上馬，出場中
。馬氏亦貫帶而出。

二人於教場中，再決勝負。馬忠、劉氏、馬坤等，立於寨門外觀望，見二人各
舉軍器，鬥上二十余合，勝負不分。馬氏自恩：「贊之槍法極熟，且試他射箭如何
。」即勒轉馬韁，望將台而走。贊思曰：「此必欲以箭驚我，待趕去看他如何。」

亦驟馬緊追去。馬氏待其相近，彎弓架箭，一連放出三矢，盡被贊閃過。贊曰
：「偏我不會射箭？」復回馬，引馬氏趕來，拈弓在手，扣鏃而射之，其矢正中馬
氏頭盔。眾人喝彩。馬忠跑出陣來，叫曰：「一家人，休得相並。」二人乃各下馬
，進入寨中。坤笑曰：「贊將軍武藝精乎？」馬氏低頭不答。坤知其意，即令焚香
為誓，將馬氏嫁與呼延贊。贊拜了父母，稱謝馬坤。是日，眾人盡歡而散。

次日，贊入見坤曰：「小婿回山寨見李建忠，送還小將軍。」坤大喜，即令人
送贊登程。贊歸見李、柳二人，備道會著父母，及與馬氏成親之事。建忠喜曰：「
此事皆非偶然也。」贊曰：「日前捉得馬華，當送還之。」建忠曰：「如今即是一
家，豈有相害之理？」即著人於寨後取出馬華。馬華疑加謀害，嚇得心驚膽戰，汗
透重裘。建忠曰：「茲有喜事相報，幸勿驚疑。」遂把成親完娶之事，一一次序道
知。華始變憂為喜曰：「既如此，列位都該請過小寨相會。」建忠曰：「將軍先請
，吾吩咐手下便來也。」馬華即辭建忠而去。

時柳雄玉不欲行。建忠曰：「若不去，恐彼致疑﹔正當與之相會，以釋其舊怨
耳。」即日與贊等齊到太行山，令人報與馬坤。坤即出寨迎接。眾人入帳中，相見
畢，建忠曰：「如今義同兄弟，患難正當相救，勿使再致相爭，有傷和氣。」坤大
悅，請馬忠、劉氏相見。忠曰：「小兒多得賢兄救護，恩德不忘。」建忠曰：「贊
將軍終非久淹之人，他日必當大貴。」坤令安排筵席慶賀。是日，眾豪傑依次而坐
，開懷暢飲。

酒至半酣，忽報：「山下有五千餘軍馬來到，不知是誰。」贊曰：「才得安靜
，又有爭鬧。」便要點人馬迎敵。馬坤曰：「待吾自去看之。」即引二百人下山探
視，卻是幽州耶律皇帝殿前名將韓延壽。坤問曰：「將軍來此何干？」延壽曰：「
耶律皇帝已歿，今立蕭太后登寶位，我奉令旨，來取將軍回國，共佐新主。」坤曰
：「既奉有令旨，敢不回國！將軍且同入山寨，與兄弟等相見，再作商議。」延壽
應諾，將人馬屯於山下，與坤入到山寨。

坤令眾兄弟出來相見畢，仍整筵席款待延壽。坤席上謂贊等曰：「我只因耶律
皇帝無道，隱人太行山，今近十五年矣。聽得國中已立蕭太后為主，有旨來取。寨
中約有七千人馬，留二千與汝，同吾女鎮守，吾率五千，帶華、榮二人回國。若有
書來召汝，即便相應。」贊等領諾。次日坤辭眾人，與延壽高大行山。馬忠籌送出
五里路外而別。坤父子帶人馬自赴幽州。不題。

且說呼延贊同眾人回至寨中，招軍買馬，專待朝廷招安。開寶九年三月，宋太
祖聞劉鉤嚴設警令，日夕操作軍馬，與趙普等議征伐之計。普奏曰：「未有可乘之
機，陛下尚容再議。」帝意未決。適歸德節度使高懷德入奏邊事，乃言：「河東文
武不睦，陛下宜乘其亂而圖之。」樞密使潘仁美亦奏親征。太祖乃下詔，以潘仁美
為監軍，以高懷德為先鋒，統十萬精兵，剋日離沛京，望潞州征進。

消息傳入晉陽，劉鈞大驚，即召文武商議。趙遂奏曰：「主公勿憂，宋師連年
征戰，軍士懷怨。臣提一旅之眾，出潞州迎敵。」劉鈞允奏，即以遂為行軍都部署
，劉雄、黃俊為正副先鋒，點兵五萬，前御宋師。趙遂得令，即日部兵，來到潞州
界下寨，遣人緝探宋兵動靜。回報：「宋師離潞州二十里駐紮，旗鼓相接，聲勢甚
盛。」趙遂得報，次日與劉雄、黃俊，引兵殺奔潞州而來。

宋前鋒高懷德已列下陣勢，兩軍對壘。懷德橫槍立馬於陣前，北陣中趙遂躍馬
而出，手捻銅刀，厲聲大罵曰：「宋將不識時勢，敢侵犯邊界！」懷德大怒，挺槍
躍馬，直取趙遂，趙遂掄刀來迎。兩軍相交，戰上十數合，不分勝負。漢先鋒劉雄
，見趙遂勝不得宋將，舉方天干出陣助戰。宋將高懷亮怒目睜睛，舞竹節鋼鞭來敵
。劉雄鬥不數合，被懷亮打中頭腦而死。趙遂撥回馬便走，懷德驟馬追殺。潘仁美
驅動後軍，乘勢掩殺。北兵大敗、死者無算。高懷德、高懷亮直趕二十里而回。

趙遂大敗一陣，走入澤州駐兵，與黃俊等議曰：「宋兵雄猛，宜遣人往晉陽求
救，以保此城。」俊曰：「事不宜遲，若待宋兵圍城，則難為計矣。」遂即差人星
夜赴河東，奏知劉鈞。劉鈞曰：「趙遂始出兵輒敗，誰可出兵以應之？」丁貴進曰
：「此行他將非宋之敵，主公須再召山後楊令公，發兵來救，可退宋師。」劉鈞依
其言，即遣鄭添壽為使，齎金寶，逕詣山後，來見楊令公，遞上詔書曰：

北漢主劉鈞詔示：近因宋師入境，命趙遂率兵拒御，潞州之戰，敗走澤城。孤
以羽書報知，確有燃眉之急。令公擁重兵於山後，志存忠義，當赴國難。詔書到日
，宜即發兵來應，勿負孤望。

楊業得書，與諸將議曰：「往年周主下河東，吾父子大勝其軍，足以振威矣。
今宋師又至，漢主復下詔來召，還當救之。」道未了，七郎曰：「中原軍馬甚盛，
大人此一回且莫發兵，待宋師將困河東，救之未遲。」王貴曰：「小將軍道差矣！
君命召，不俟駕而行。嘗言：『救兵如救火。，若待宋師臨城，則成涓涓之勢，徒
勞無益也。正須亟出兵相援，庶表忠國之志。」楊業然其言，乃令長子淵平守應州
，自與王貴部兵，即日赴晉陽，來見劉鈞。山呼畢，劉鈞以賓禮相待，賜賚甚厚
。業拜謝而退。

次日，劉鈞設宴於中殿，款待楊業。楊業奏曰：「陛下召臣退敵，未能寬慰主
憂，何敢受宴？」鈞曰：「卿之威望，馬到成功，何患敵人不滅那？但飲數杯，明
日出兵未遲。」業拜受命。是日劉鉤親賜業金卮，君臣盡歡而散。

次日，業入見劉鉤謝宴，因請旨出兵。鈞曰：「今日卿可部兵前行，若退得宋
師，寡人當以重爵處卿。」業即日辭朝，率精兵前到澤州下寨

第四回 講和議趙匡胤退兵 阻鑾駕乎延贊結怨

哨馬報入宋軍中，太祖曰：「朕往年隨世宗下河東，未得利而回。今彼又來救
援，可回軍以避其銳。」潘仁美奏曰：「楊家之兵雖雄，統屬不一。臣與諸將當以
奇兵勝之，勿勞聖慮。」太祖從其言，乃下令出兵。潘仁美與高懷德、黨進、楊光
美等商議，懷德曰：「楊業武藝，河東有名者。明日交鋒，可令蕭華打初陣，趙嶷
第二陣，吾與弟懷亮第三陣，君監大軍相應，此作長圍，戰之可勝其兵也。」仁美
大喜，即分遣而行。

次日平明，鼓罷三通，蕭華引軍前進，恰與楊業軍馬相遇。兩軍對敵，蕭華
捻槍勒馬高叫：「北將亟早納降，以免殺傷之厄﹔不然長驅而進，踏河東為平地耳
。」業提刀縱馬，跑出陣前，左有王貴，右有延昭，厲聲罵曰：「無端匹夫！死在
目前，尚敢口出大言哉！」舞刀驟馬，直取蕭華。華舉槍迎敵。兩馬相交，鬥不數
合，被楊業一刀斬於馬下，宋兵大敗而走。業揮動左右趕來，宋陣中一軍擺開，乃
趙嶷出馬綽斧，來與楊業交鋒。戰至二十余合，趙嶷亦被楊業一刀，連人帶馬，分
為四截。余兵大溃。

高懷德聞知大驚，急與懷亮引馬軍一萬來敵。澤州趙遂聞知救兵來到，亦開門
以應之。楊業直殺入宋陣中。懷德提槍迎之。兩馬相交，戰有五十余合，不分勝敗
。楊業打馬復回，懷德驟馬追之。旁邊轉過楊延昭，截懷德於馬下，卻得懷亮拼死
力戰，救援懷德回陣，王貴麾軍掩殺，宋兵折去無數。

懷德引軍回見潘仁美，說楊業英雄，連斬大將二員。仁美曰：「可見主上商議
，徐定戰楊家之策。」仁美奏知大祖：「王師已挫一陣，楊家之兵難敵。」太祖歎
曰：「莫非天意不欲朕平定河東乎？」即與諸將商議班師。楊光美進曰：「楊業之
眾，已與趙遂相並，聲勢頗振。若今班師而去，倘或敵人追來，吾軍見北兵之盛，
不戰而溃，反取辱於外人也。為今之計，可遣人與楊業講和，然後回兵，可無後顧
之憂矣。」太祖曰：「誰可為使前往？」光美曰：「臣願奉詔一行。」太祖允之，
即令文臣草詔，與光美齎往澤州見楊業，道知講和之意。

業笑曰：「汝主削平諸國，曾亦有講和者乎？」光美厲聲曰：「我主英武而承
大統，恩威加於諸國，近征逆命，如泰山之壓危卵，系頸稱臣者，不可勝計。今駕
下河東，將收功於指日，但不忍生靈肝腦塗地，又以將軍名望素重，弗肯相傷。況
中原謀臣勇將，擁兵未動，若使聞知河東未下，車駕淹留，激怒齊至，汝晉陽能保
無事乎？將軍能保常勝那？」楊業被光美說了一篇話，無言可答。王貴講曰：「機
會難得，將軍可允其議。若使激怒宋人，非河東之利。」業乃回報使者：「歸奏宋
君，吾即部兵回矣。」

平明－－天剛亮，黎明。

光美辭退，再入別營見趙遂，道知通和之由。遂喜曰：「宋君吾之尊主也。既
有通好之意，安敢不從？」光美辭遂，歸見太祖，奏知允和之事。太祖大悅，乃下
詔班師。時軍中亦因糧盡，聞命無不歡悅。

次日，車駕由潞州回軍，行至太行山駐紮。有小卒報入寨中，道知宋太祖下河
東，不利而回。呼延贊大悅，與李建忠議曰：「吾與河東有切齒之仇。今當下山攔
住車駕，問求衣甲三千副，弓弩三千張，與吾眾人演習。待車駕再下河東，充為先
鋒，建功績於大宋，豈不勝於為寇乎？」建忠然其言，即與人馬五千。贊披掛齊備
，引人來於山下，排開陣勢，阻住去路。

哨馬報入宋軍中：「前有賊眾阻住去路。」前鋒副將潘昭亮出馬問曰：「誰敢
阻住車駕？」呼延贊答曰：「擋住聖駕，不為他事，只求留下衣甲三千副，弓弩三
千張，與小將寨中演習。待聖主再下河東，願充為先鋒，以破仇邦。」昭亮怒罵曰
：「中原多少英雄，要你無名草寇何用？急早退去，尚留殘生﹔不然，擒汝以獻。
」贊曰：「贏得手中槍，便放車駕過去。」昭亮怒激，挺槍躍馬，直取呼延贊。贊
舉槍迎戰。交馬兩合，被贊掣出鋼鞭，打死馬下。前軍報入中軍，楊延漢提刀出馬
來戰呼延贊。呼延贊虛退幾步，放延漢殺進。不數合，被贊擒於馬上，令手下解入
寨中去了。

潘仁美聞知其子昭亮被贊所殺，正在憂慮。忽黨進見曰：「前有賊兵阻路，殺
傷官軍甚眾，公安得高枕無憂？倘主上知之，何以回答？」仁美曰：「正在思慮，
不得其計耳。」進曰：「吾當部兵戰之。」仁美曰：「太尉若肯出力，朝廷之幸也
。」黨進即披掛上馬，跑出陣前曰：「無端匹夫！不度車駕在此，敢來尋死耶？」
贊曰：「小將非是邀駕，欲盡忠於王邦耳。衣甲弓弩小事，何故吝惜不與，動此干
戈？」黨進大怒，舞刀直取呼延贊。

呼延贊舉槍迎敵。二人戰上數十余合，不分勝負。贊佯輸，走入本陣。黨進驟
馬追來，綽起鋼刀劈頭就砍。贊回身閃過，挽住槍梢，盡力一卷，拖翻下馬。眾嘍
囉一齊向前捉了。贊亦令解上山去。宋軍中高懷德，聽此消息大驚曰：「此處安得
有此雄將？」即跑馬出陣前，與贊交戰。二人鬥上五十余合，不分勝負。騎校奏知
太祖。太祖親部侍兵出陣前，見二員虎將鏖戰不止。太祖令楊光美諭旨。光美跨馬
出陣前曰：「二將軍且歇，聖上有旨到來。」

高懷德遂勒轉馬韁，呼延贊亦退立於門旗下。光美曰：「阻聖駕將軍有何議論
？」贊曰：「聞宋師征河東，不利回軍。小將願借衣甲三千副，弓弩三千張，留在
寨中，招募壯士演習。待主上再下河東，充為先鋒，以破強敵。此至願也，敢有他
意哉？」光美聽罷曰：「將軍少待，吾奏知主上計議。」即入軍中見太祖，奏知前
軍阻路之由。

太祖曰：「朕堂堂天國，何惜三千衣甲弓弩？使彼果能建功，爵祿且不吝也。
即令軍政司搬過精細衣甲三千副，堅實弓弩三千張，與光美交割呼延贊。光美領旨
，即出陣前，遣軍校送衣甲弓彎入贊陣中。贊大悅，因拜受命。引人馬逕歸寨中，
與李建忠道知。建忠曰：「既聖旨允賜衣甲弓弩，便當送還擒將，自至駕前謝恩請
罪。」贊然其言，請出楊延漢、黨太尉入帳中相見。贊曰：「適間冒瀆將軍，萬乞
恕宥。」黨曰：「此是吾輩不能曉達勇士之意而遭擒辱，實為慚愧，何為怪乎？」
贊令設酒醴待之。建忠令手下取過黃金二十兩，謂延漢曰：「適間衝犯二位，聊作
壓驚之資。乞引小弟詣駕前，見主上一面，死生不忘。」黨進曰：「若受勇士之禮
，何面目以見天子乎？」堅辭不受，遂引建忠、呼延贊至駕前拜見大祖。

山呼畢，黨進奏知呼延贊本末。因言：「二人皆欲盡忠於陛下，乞陛下旌獎之
。」太祖曰：「朕之諸命，未隨軍行，權封李建忠為保康軍團練使，呼延贊為團練
副使。朕回汴之後，即遣使宣召。」建忠與呼延贊謝恩畢，自回山寨聽候不題。

第五回 趙匡胤遺囑招壯士 潘仁美設計逐英雄

卻說宋太祖回至京師，因途中冒衝暑氣，養疾宮中，累日不朝。延至冬十月，
轉加沉重。因遵母后臨終遺命，其弟晉王光義入侍，囑以後事曰：「朕觀汝龍行虎
步，他日必為太平天子。但姪德昭，當善遇之。再有三事，朕未能全得，汝宜承之
：第一件，河東近邊之地，不可不取。第二件，太行山呼延贊，當召而用之。第三
件，楊業父子，朕愛之，欲召為將。吾觀彼國有趙遂，與此人通好，必誘他來降﹔
且楊家父子，只圖中原之富貴，可於金水河邊，造無佞宅以待之，使人通消息於山
後，其家必無疑矣。再者，朕中年在五台山，曾許醮願，蓋因國家多事，未曾還
得。汝若值朝廷無事之時，可代朕還。數事牢記勿忘。」

光義拜而受命。太祖又喚其子德昭曰：「為君不易，今傳位與叔王，以代汝之
勞也。今賜汝金簡一把，在朝如有不正之臣，得專誅戮。」德昭曰：「君父之命，
安敢遺忘？」太祖囑罷，大聲謂晉王曰：「汝好為之。」俄而帝崩，在位十七年，
壽五十。後人詠史詩曰：

耿耿陳橋見帝星，宏開宋運際光明。
　　　　干戈指處狼煙滅，士馬驅來宇宙清。
　　　　雪夜訪求謀國士，杯酒消釋建封臣。
　　　　專征一念安天下，四海黎民仰太平。

時漏下四更，宋後人見晉王，愕然亟呼曰：「吾母子之命，皆懸於陛下矣。」
晉王泣曰：「共保富貴，無憂也。」次日晉王光義即位，更名靈，是為太宗皇帝。
群臣朝賀畢。贈宋後為開寶皇后，遷之西宮。大赦天下。

太宗以即位之初，注意將帥。先朝符彥卿、馬全義等皆已物故。一日，謂群臣
曰：「河東、遼、夏，皆吾敵國。先帝臨崩之時，以太行山李建忠、呼延贊兩名將
屬朕，朕須下詔召之。」楊光美奏曰：「李建忠等，先帝曾有封授，正宜宣其入朝
，任以帥職。陛上欲下河東，是人必能建功也。」太宗依其奏，即日遣高瓊為使，
赴太行山召取李建忠等。高瓊領命，逕詣山寨，傳宣詔命曰：

朕初嗣位，注意將帥。乃者河東未下，烽火有警。今特招募雄勇，再議征舉。
近有太行山李建忠、呼延贊，弓馬嫻熟，武藝超群﹔部士精健，不下數千。朕以先
帝之遺命，曾有授封，未頒誥命。今特遣親臣高瓊，齎詔來宣。卿聞命之日，宜即
赴闕，勿負朕望。建忠等得詔，拜受命訖，請高瓊入帳中相見畢。瓊曰：「主上以
二將軍之名，遣下官即催赴闕，二公當隨詔而行。」建忠曰：「既聞君命，豈敢違
詔！奈此處與河東隔一帶之地，若將軍馬一同赴闕，彼得乘虛以奪吾寨。今令呼延
贊隨詔面君，吾暫留於此，專待聖駕下河東，則效命從征，何如？」瓊然其言。

次日與呼延贊同馬氏，部眾二千人，辭建忠，離太行山，不日來到汴京。高瓊
引贊朝見太宗畢。高瓊復以建忠留寨之故，一一奏聞。太宗宣贊上殿，見其身軀魁
偉，凜凜英風，稱羨不已。贊既退，瓊又奏曰：「新將初到，陛下當以府第處之，
庶慰來歸之望。」太宗問群臣曰：「近城有何壯麗所在？整飾與贊安止。」潘仁美
出奏曰：「臣訪得汴城東郭門有所皇府，原是龍猛寨，惟有此處宏敞，現有壯兵一
千看守，此實可居。」帝允奏，即下旨，著呼延贊皇府安止。贊得旨。

次日，引本部與馬氏逕出東郭門，來到皇府第中，卻是一所破房，兩廡倒塌
，中堂傾圮，庭除深草，屋角蛛絲，全未整理。只有五百守軍，皆是些疲癃老
弱之輩。贊甚不悅，憂形於色。馬氏力勸曰：「將軍息怒，此不過暫時棲止，待聖
上有下河東之舉，吾等便離此地耳。」贊依其言，權令軍校掃除安頓。次日，下令
部軍，勿忘戎事，每日出教場操練。

卻說潘仁美遣人密探贊之動靜，回報：「呼延贊自到府中，不以荒殘為意，惟
日夕整飭戎伍，部下號令嚴明，不敢私自入城擾亂百姓。」仁美聞報，自忖：「此
人久後必得大位。」欲思逐去之計，乃與心腹劉旺商議。旺曰：「此事不難。彼今
新到，未得重職，三日後當來參見大人。待其至，生一支節，苦虐之，彼被羞辱，
必將逃去矣，安用逐為？」仁美大喜曰：「此計甚妙。」即吩咐左右，嚴設刑具以
待。

第四日，人報呼延贊入府參謁。仁美令召入。呼延贊逕趨階前拜曰：「小將蒙
樞使提攜，得入於朝，誠願盡忠於闕下，以報先帝知遇之大恩也。」仁美半晌不答
，已而乃曰：「汝曉得先王留下法例麼？」贊曰：「小將初到，不省其由。」仁美
曰：「先皇誓書：但遇招伏強人下山，皆要決一百殺威棒，以禁其後。汝今亦當如
是。」贊聽罷，驚然莫應。仁美喝令手下，依法施行。左右得令，將呼延贊推倒於
階下，重責一百。可憐他打得皮開肉綻，鮮血迸流，帳下見者，莫不酸鼻。仁美令
府門外從人，急策之去。

呼延贊回至府中，馬氏接著，見其容顏改色，步履差池，驚問何故？贊將被
打殺威棒之事，說了一遍。馬氏曰：「既先帝有此法例，亦當順受，將軍只得忍耐
。」言罷，暖過醇酒，遞與贊飲。贊在饑渴之際，接來便飲。酒杯未放，忽然大叫
一聲，僕地悶絕。馬氏大驚，倉皇失措，百計扶摩，扶救不醒，遂放聲號哭曰：「
吾夫婦本欲盡忠於朝廷，誰想自送其命？」

忽旁邊轉過一者軍曰：「夫人不要啼哭，小軍還能救之。」馬氏泣曰：「汝若
救得醒，勝如重生父母。」老軍曰：「此是將軍被杖之時，必杖上先淬毒藥，浸入
肌肉，遇熱酒即發，故悶絕去矣。待將靈藥解之，立地可醒。」馬氏曰：「既有此
藥，即來施治，報恩有日。」老軍取過丸藥，調而灌之。呼延贊口通藥氣，漸漸甦
醒。眾軍皆喜。贊問老軍：「藥丸何此之妙？」老軍曰：「小軍曾遭仇人毒手，受
杖而死，得遇方外道人救醒，因而傳得此藥。」贊以白金重酬。老軍不受，乃曰：
「將軍居止此處，分明是當朝潘仁美奏陷﹔適被毒杖，亦必是此人之計。公若不亟
去，性命終難保矣。」贊聽罷，怒曰：「權臣當國，吾等何以立身？」即下令所部
，收拾行李，連夜與馬氏走歸太行山，侵早已到寨外。

小卒報與李建忠。建忠不信，出寨視之，果是贊也。即同入寨中，問其所歸之
由。贊將被責之事，一一訴知。建忠怒曰：「此賊蓋因汝殺其子，故設此謀，將以
報怨。今且守於此，待聖駕復下河東，擒此匹夫，碎屍萬段。」贊然其言。建忠令
手下擺酒散悶。

忽報：山下一伙人馬來到，不知是誰。建忠即率部軍出寨相迎，乃是耿忠、耿
亮也。建忠喜曰：「正待來請賢兄，不想自至，甚慰吾望。」即邀入帳中相見，列
坐而飲。席間，耿忠問曰：「近聞賢姪受宣入朝，今日何又在此？」建忠答曰：「
一言難盡。吾弟正隨使赴闕，欲盡忠於朝廷。不期好相潘仁美，懷著宿怨，屢屢謀
害吾弟。」遂將前事訴說一番。耿忠聽罷大怒曰：「賢弟此處有多少人馬？」建忠
曰：「大約八千餘人。」忠曰：「借我二千，同贊去把懷州城圍了，挾其上本，奏
知潘仁美之奸，以伸吾姪之冤也。」