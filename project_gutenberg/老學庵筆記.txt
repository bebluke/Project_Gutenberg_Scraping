老學庵筆記  陸游

卷一

徽宗南幸至潤，郡官迎駕於西津。及禦舟抵岸，上禦棕頂轎子，一宦者立轎旁呼曰：「道
君傳語，眾官不須遠來！」衛士臚傳以告，遂退。

徽宗南幸還京，服栗玉並桃冠、白玉簪、赭紅羽衣，乘七寶輦。蓋吳敏定儀注雲。

高宗在徽宗服中，用白木禦倚子。錢大主入覲，見之，曰：「此檀香倚子耶？」張婕妤掩
口笑曰：「禁中用煙脂皂莢多，相公已有語，更敢用檀香作倚子耶？」時趙鼎、張浚作相
也。

建炎苗、劉之變，內侍遇害至多。在秦同老者，自揚州被命至荊楚，前一日還行在，尚
未得對，亦死焉。又有蕭守道者，日侍左右，忽得罪，絀為外郡監當，前一日出城，遂
免。

臨安父老言，苗、劉戕王淵在朝天門外，今都進奏院前。然《日曆》及諸公記錄皆不書，
但雲「死於路衢」而已。邵彪所錄謂「死於第」，尤非也。

鼎澧群盜如鐘相、楊麼（鄉語謂幼為麼），戰舡有車船、有槳船、有海鰍頭，軍器有拏子
（其語謂拏為鐃），有魚叉，有木老鴉。拏子、魚叉以竹桿為柄，長二三丈，短兵所不能
敵。程昌禹部曲雖蔡州人，亦慣用拏子等，遂屢捷。木老鴉一名不藉木，取堅重木為之，
長才三尺許，銳其兩端，戰船用之尤為便習。官軍乃更作灰炮，用極脆薄瓦罐，置毒藥、
石灰、鐵蒺藜於其中，臨陣以擊賊船，灰飛如煙霧，賊兵不能開目。
欲效官軍為之，則賊地無窯戶，不能造也，遂大敗。官軍戰船亦仿賊車船而增大，有長
三十六丈、廣四丈一尺、高七丈二尺五寸，未及用而岳飛以步軍平賊。至完顏亮入寇，
車船猶在，頗有功雲。初，張公之行，趙元鎮丞相以詩送之雲：速宜淨埽妖氛了，來看
錢塘八月潮。

鼎澧群盜，惟夏誠、劉衡二砦據險不可破。二人每自吒曰：「除是飛過洞庭湖。」其後卒
為嶽飛所破，蓋語讖雲。

趙元鎮丞相謫朱崖，病亟，自書銘旌雲：「身騎箕尾歸天上，氣作山河壯本朝」。

靖康二年，浙西路勤王兵，杭州二千人，湖州九百一十五人，秀州七百一十六人，平江
府一千七百三十八人，常州七百八十五人，鎮江府六百人，一路共六千七百五十四人，
以二月七日起發，東都之陷已累月矣。

集英殿宴金國人使，九盞：第一肉鹹豉，第二爆肉雙下角子，第三蓮花肉油餅骨頭，第
四白肉胡餅，第五群仙炙太平畢羅，第六假圓魚，第七柰花索粉，第八假沙魚，第九水
飯鹹豉旋鮓瓜薑。看食：棗旟子、髓餅、白胡餅、毚餅（淳熙）。

紹興辛酉與虜交兵，虜遁。議者謂當取壽、潁、宿三州屯重兵，然後淮可保，淮可保然
後江可固，惜其不果用也。

建康城，李景所作。其高三丈，因江山為險固，其受敵惟東北兩面，而壕塹重複，皆可
堅守。至紹興間，已二百餘年，所損不及十之一。

漢人入仕，有以貲為郎者，司馬相如、張釋之是也；有入錢入穀賞以官者，卜式、黃霸
是也。入錢谷則今買官之類，以貲則非也。

秦會之在山東欲逃歸，舟輯已具，獨懼虜有告者，未敢決。適遇有相識稍厚者，以情告
之。虜曰：「何不告監軍？」會之對以不敢。虜曰：「不然，吾國人若一諾公，則身任其
責，雖死不憾。若逃而獲，雖欲貸，不敢矣。」遂用其言，告監軍，監軍曰：「中丞果欲
歸耶？吾契丹亦有逃歸者，多更被疑，安知公歸而南人以為忠也。公若果去，固不必顧
我。」會之謝曰；「公若見諾，亦不必問某歸後禍福也。」監軍遂許之。

黃元暉為左司諫，論事忤蔡氏，謫昭潭，後複管勾江州太平觀。謝表曰：言之未盡，悔
也奚追。

張芸叟作《漁父》詩曰：「家住耒江邊，門前碧水連。小舟勝養馬，大罟當耕田。保甲元
無藉，青苗不著錢。桃源在何處？此地有神仙。」蓋元豐中謫官湖湘時所作，東坡取其
意為《魚蠻子》雲。

張德遠誅范瓊于建康獄中，都人皆鼓舞；秦會之殺岳飛于臨安獄中，都人皆涕泣：是非
之公如此！

政和中大儺，下桂府進面具，比進到，稱「一副」。初訝其少，乃是以八百枚為一副，老
少妍陋無一相似者，乃大驚。至今桂府作此者，皆致富，天下及外夷皆不能及。

京師承平時，宗室戚裡歲時入禁中。婦女上犢車，皆用二小鬟持香球在旁，而袖中又自
持兩小香球。車馳過。香煙如雲，數裡不絕，塵土皆香。

明州江瑤柱有二種：大者江瑤，小者沙瑤。然沙瑤可種，逾年則成江瑤矣。海檜亦有二
種。海檜夭矯堅瘦皆天成。又有刻削蟠屈而成者，名土（音杜）檜。海檜絕難致，凡人
家所有，大抵土檜也。

晁以道為明州船場，日日平旦，具衣冠焚香占一卦。一日，有士人訪之，坐間小雨，以
道語之曰：「某今日占卦有折足之象，然非某也，客至者當之，必驗無疑，君宜戒之。」
士人辭去，至港口，踐滑而僕，脛幾折，療治累月乃愈。

國初士大夫戲作語雲：「眼前何日赤，腰下幾時黃？」謂朱衣吏及金帶也。宣和間，親王
公主及他近屬戚裡，入宮輒得金帶關子。得者旋填姓名賣之，價五百千。雖卒伍屠酤，
自一命以上皆可得。方臘破錢塘時，朔日，太守客次有服金帶者數十人，皆朱垞家奴也。
時諺曰：金腰帶，銀腰帶，趙家世界朱家壞。

仁宗賜宗室名，太祖下曰「世」，太宗下曰「仲」，秦王下曰「叔」，皆兄弟行。「世」即
長也。其後「世」字之曾孫又曰「伯」，則失之。

淳熙己酉十月二十八日，車駕幸候潮門外大校場大閱。是日，上早膳畢出郊，從駕臣僚
及應奉官並戎服勍帶子著靴。大閱畢，丞相、親王以下賜茶。是日，駕出麗正門，入和
寧門，沿路官司免起居。

建炎中，平江造戰船，略計其費四百料。八菼戰船長八丈，為錢一千一百五十九貫。四
菼海鶻船長四丈五尺，為錢三百二十九貫。

荊公素輕沈文通，以為寡學，故贈之詩曰：「悠然一榻枕書臥，直到日斜騎馬歸。」及作
文通墓誌，遂雲：「公雖不常讀書。」或規之曰：「渠乃狀元，此語得無過乎？」乃改「讀
書」作「視書」。又嘗見鄭毅夫《夢仙》詩曰：「授我碧簡書，奇篆蟠丹砂。讀之不可識，
翻身淩紫霞。」大笑曰：「此人不識字，不勘自承。」 毅夫曰：「不然，吾乃用太白詩語
也。」公又笑曰：「自首減等。」

秘閣有端硯，上有紹興禦書一「頑」字。唐有准敕惡詩，今又有准敕頑硯耶。

潘子賤《題蔡奴傳神》雲：「嘉祐中，風塵中人亦如此。嗚呼盛哉！」然蔡實際引數豐間
人也。仇氏初在民間，生子為浮屠，曰了元，所謂佛印禪師也。已而為廣陵人國子博士
李問妾，生定；出嫁郜氏，生蔡奴。故京師人謂蔡奴為郜六。

紹聖、元符間，汪內相彥章有聲太學。學中為之語曰：「江左二寶，胡伸、汪藻。」伸字
彥時，亦新安人，終符寶郎。

曾文清夙興誦《論語》一篇，終身未嘗廢。

先左丞言，荊公有《詩正義》一部，朝夕不離手，字大半不可辨。世謂荊公忽先儒之說，
蓋不然也。

靖康國破，二帝播遷。有小崔才人與廣平郡王（道君幼子，名<木疌>）俱匿民間，已近
五十日，虜亦不問。有從官饋以食，遂為人所發，亦不免，不十日虜去矣。城中士大夫
可罪至此。

金賊劫遷宗室，我之有司不遺餘力。然比其去，義士匿之獲免者，猶七百人，人心可知。

國初，《韻略》載進士所習有《何論》一首，施肩吾《及第敕》亦列其所習《何論》一首。
《何論》蓋如「三傑佐漢孰優」、「四科取士何先」之類。

嘉興人聞人茂德，名滋，老儒也。喜留客食，然不過蔬豆而已。郡人求館客者，多就謀
之。又多蓄書，喜借人。自言作門客牙，充書籍行，開豆腐羹店。予少時與之同在敕局，
為刪定官。談經義滾滾不倦，發明極多，尤邃于小學雲。

張芸叟過魏文貞公舊莊，居者猶魏氏也。為賦詩雲：「破屋居人少，柴門春草長。兒童不
識字，耕稼鄭公莊。」此猶未失為農。神宗夜讀《宋璟傳》，賢其人，詔訪其後，得於河
朔，有裔孫曰宋立，遺像、譜牒、告身皆在。然宋立者，已投軍矣。欲與一武官，而其
人不願，乃賜田十頃，免徭役雜賦雲。其微又過於魏氏，言之可為流涕。

政和末，議改元，王黼擬用「重和」，既下詔矣，範致虛間白上曰：「此契丹號也。」故
未幾複改宣和。然宣和乃契丹宮門名，猶我之宣德門也，年名則實曰重熙。建中靖國後，
虜避天祚嫌名，追謂重熙曰重和耳，不必避可也。

建炎維揚南渡時，雖甚倉猝，二府猶張蓋搭狨坐而出，軍民有懷磚狙擊黃相者。既至臨
安，二府因言：「方艱危時，臣等當一切貶損。今張蓋搭坐尚用承平故事，欲乞並權省去，
候事平日依舊。」詔從之，實懲維揚事也。

林自為太學博士，上章相子厚啟雲：「伏惟門下相公，有猷有為，無相無作。」子厚在漏
舍，因與執政語及，大罵雲：「遮漢敢亂道如此！」
蔡元度曰：「無相無作，雖出佛書，然荊公《字說》嘗引之，恐亦可用。」子厚複大罵曰：
「荊公亦不曾奉敕許亂道，況林自乎！」坐皆默然。

靖康末，括金賂虜，詔群臣服金帶者權以通犀帶易之，獨存金魚。又執政則正透，從官
則倒透。至建炎中興，朝廷草創，猶用此制。呂好問為右丞，特賜金帶。高宗面諭曰：「此
帶朕自視上方工為之。」蓋特恩也。紹興三年，兵革初定，始詔依故事服金帶。

建炎初，按景德幸澶州故事，置禦營使，以丞相領之，執政則為副使。上禦朝，禦營使、
副先上奏本司事，然後三省、密院相繼奏事。其重如此。

張晉彥才氣過人，然急於進取。子孝祥在西掖時，晉彥未老，每見湯岐公自薦。岐公戲
之曰：「太師、尚書令兼中書令，是公合作底官職。余何足道。」所稱之官，蓋輔臣贈父
官也，意謂安國且大用耳。晉彥終身以為憾。

紹興末，臣公於醜生者數人。或戲以衰健放榜，陳福公作魁，淩尚書景夏末名，張魏公
黜落。

紹興末，朝士多饒州人。時人吾曰：「諸公皆不是癡漢。」又有監司發薦京官狀，以關節
欲與饒州人。或規其當先孤寒，監司者憤然曰：「得饒人處且饒人。」時傳以為笑。

王嘉叟自洪倅召為光祿丞，李德遠亦召為太常丞。一日相遇到景靈幕次，李謂王曰：「見
公告詞雲：其鐫月廩，仍褫身章。」謂通判借牙緋，入朝則服綠，又俸薄也。王答之曰：
「亦見君告詞矣。」李曰：「雲何？」曰：「具官李浩，但知健羨，不揆孤寒。既名右相
之名，又字元樞之字。」蓋謂史丞相、張魏公也，滿座皆笑。

予去國二十七年複來，自周丞相子充一人外，皆無復舊人，雖吏胥亦無矣。惟賣蔔洞微
山人亡恙，亦不甚老，話舊愴然。西湖小昭慶僧了文，相別時未三十，意其尚存，因被
命與奉常諸公同檢視郊廟壇坰，過而訪之，亦已下世。弟子出遺像，乃一老僧。使今見
其人，亦不復省識矣。可以一歎。

晏尚書景初作一士大夫墓誌，以示朱希真。希真曰：「甚妙。但似欠四字，然不敢以告。」
景初苦問之，希真指「有文集十捲」字下曰：「此處欠。」又問：「欠何字？」曰：「當增
不行於世四字。」景初遂增「藏於家」三字，實用希真意也。

秦會之丞相卒，魏道弼作參政，委任頗專，且大拜矣，翰苑欲先作白麻，又不能辦，假
手于士人陳豐。豐以其姓魏，遂以「晉絳和戎」對「鄭公論諫」。久之，道弼出典藩，而
沈守約、萬俟元忠並拜左右揆。翰苑者倉猝取豐所作制以與沈公，而忘易晉絳、鄭公之
語。《實錄》例載拜相麻，予在史院，欲刪此一聯，會去國不果。

陳福公長卿重厚粹美，有天人之相，然議者擬其少英偉之氣。予為編修官時，一日，與
沈持要、尹少稷見公於都堂閣。公忽盛怒曰：「張德遠以元樞輒受三省樞密院訴牒，雖是
勳德重望，亦豈當如此！」方言此時，精神赫然，目光射人。退以告朝士，皆雲平生未
嘗見此公怒也。古人有貴在於怒者，此豈是耶？

李莊簡公泰發奉祠還裡，居於新河。先君築小亭曰千岩亭，盡見南山。公來必終日，嘗
賦詩曰：「家山好處尋難遍，日日當門只臥龍。欲盡南山岩壑勝，須來亭上少從容。」每
言及時事，往往憤切興歎，謂秦相曰咸陽。一日來坐亭上，舉酒屬先君曰：「某行且遠謫
矣，咸陽尤忌者，某與趙元鎮耳。趙既過嶠，其何可免？然聞趙之聞命也，涕泣別子弟。
某則不然，青鞋布襪，即日行矣。」後十餘日，果有藤州之命。先君送至諸暨，歸而言
曰：「泰發談笑慷慨，一如平日。問其得罪之由，曰不足問，但咸陽終誤國家耳。」

張樞密子功，紹興末還朝，已近八十，其辭免及謝表皆以屬予。有一表用「飛龍在天」
對「老驥伏櫪」，公皇恐，語周子充左史，托言于予，易此二句。周叩其故，則曰：「某
方丐去，恐人以為志在千里也。」周笑解之曰：「所謂志千里者，正以老驥已不能行，故
徒有千里之志耳。
公雖筋力衰，豈無報國之志耶？」子功亦笑而止。蓋其謹如此。又嘗謂予曰：「先人有遺
稿滿篋，皆諸經訓解，字畫極難辯，惟某一人識之。若死，遂皆不傳，豈容不亟歸耶。」

汪廷俊從梁才甫辟為大名機幕，專委以修北京宮闕，凡五年乃成。歲一再奏功，輒躐遷
數官。五年間，自宣教郎轉至中奉大夫，其濫賞如此。

予在南鄭，見西郵俚俗謂父曰老子，雖年十七八，有子亦稱老子。乃悟西人所謂大範老
子、小范老子、蓋尊之以為父也。建炎初，宗汝霖留守東京，郡盜降附者百余萬，皆謂
汝霖曰宗爺爺，蓋此比也。

陳瑩中遷謫後，為人作石刻，自稱「除名勒停送廉州編管陳某撰」。劉季高得罪秦氏，坐
贓廢。後雖複官，去其左字，季高緘題及作文皆去左字，不以為愧也。孫仲益亦坐以贓
罪去左字，則但自稱「晉陵孫某」而已，至紹興末複左朝奉郎，乃署銜。

予嘗與查元章讀《太宗實錄》，有侯莫陳利用者。予問有對否，元章曰：「昨虜使有烏古
論思謀可對也。」予曰：「虜人姓名，五字者固多矣。」元章曰：「不然，侯莫陳可析為
三姓，烏古論亦然，故為工也。」

毛德昭名文，江山人。苦學，至忘寢食，經史多成誦。喜大罵劇談，紹興初，招徠，直
諫無所忌諱。德昭對客議時事，率不遜語，人莫敢與酬對，而德昭愈自若。晚來臨安赴
省試，時秦會之當國，數以言罪人，勢焰可畏。有唐錫永夫者，遇德昭於朝天門茶肆中，
素惡其狂，乃與坐，附耳語曰：「君素號敢言，不知秦太師如何？」德昭大駭，亟起掩耳，
曰：「放氣！放氣！」遂疾走而去，追而不及。

北方多石炭，南方多木炭，而蜀又有竹炭，燒巨竹為之，易然無煙耐久，亦奇物。邛州
出鐵，烹煉利於竹炭，皆用牛車載以入城，予親見之。

杜少陵在成都有兩草堂，一在萬里橋之西，一在浣花，皆見於詩中。萬里橋故跡湮沒不
可見，或雲房季可園是也。

蜀人爨薪，皆短而粗，束縛齊密，狀如大餅靦。不可遽燒，必以斧破之，至有以斧柴為
業者。孟蜀時，周世宗志欲取蜀，蜀卒涅面為斧形，號「破柴都」。

謝景魚（名淪）滌硯法：用蜀中貢餘紙，先去墨，徐以絲瓜磨洗，餘漬皆盡，而不損硯。

青城山上官道人，北人也，巢居，食松瀼，年九十矣。人有謁之者，但粲然一笑耳。有
所請問，則托言病聵，一語不肯答。予嘗見之於丈人觀道院。忽自語養生曰：「為國家致
太平，與長生不死，皆非常人所能。然且當守國使不亂，以待奇才之出，衛生使不夭，
以須異人之至。不亂不夭，皆不待異術，惟謹而已。」予大喜，從而叩之，則已複言聵
矣。

呂周輔言：東坡先生與黃門公南遷，相遇於梧、藤間。道旁有鬻湯餅者，共買食之，粗
惡不可食。黃門置箸而歎，東坡已盡之矣。徐謂黃門曰：「九三郎，爾尚欲咀嚼耶？」大
笑而起。秦少游聞之曰：「此先生飲酒，但飲濕法已。」

魏道弼參政使金人軍中，抗辭不撓。虜酋大怒，欲于馬前斬之，揮劍垂及頸而止，故道
弼頭微偏。

使虜，舊惟使副得乘車，三節人皆騎馬。馬惡則蹄齧不可羈，鈍則不能行，良以為苦。
淳熙己酉，完顏璟嗣偽位，始命三節人皆給車，供張飲食亦比舊加厚。

淳熙己酉，金國賀登寶位使，自雲悟室之孫，喜讀書。著作郎權兵部郎官鄧千里館之。
因游西湖，至林和靖祠堂，忽問曰：「林公嘗守臨安耶？」千里笑而已。

謝子肅使虜回雲：「虜延群臣自徒單相以下，大抵皆白首老人。徒單年過九十矣。」又雲：
「虜姓多三兩字，又極怪，至有姓斜卵者。」己酉者，虜移文境上曰：「皇帝生日，本是
七月。今為南朝使人冒暑不便，已權改作九月一日。」其內鄉之意，亦可嘉也。

楊廷秀在高安，在小詩雲：「近紅暮看失燕支，遠白宵明雪色奇。花不見桃惟見李，一生
不曉退之詩。」予語之曰：「此意古已道，但不如公之詳耳。」廷秀愕然問：「古人誰曾
道？」予曰：「荊公所謂積李兮縞夜，崇桃兮炫書是也。」廷秀大喜曰：「便當增入小序
中。」

卷二

張延老名珙，唐安江原人。年七十余，步趨拜起健甚。自言夙興必拜數十，老人血氣多
滯，拜則支體屈伸，氣血流暢，可終身無手足之疾。

魯直在戎州，作樂府曰：「老子平生，江南江北，愛聽臨風笛。孫郎微笑，坐來聲噴霜竹。」
予在蜀見其稿。今俗本改「笛」為「曲」以協韻，非也。然亦疑「笛」字太不入韻，及
居蜀久，習其語音，乃知瀘戎間謂「笛」為「獨」。故魯直得借用，亦因以戲之耳。

秦會之初得疾，遣前宣州通判李秀設醮于天臺桐柏觀。季以善奏章自名。行至天姥嶺下，
憩小店中，邂逅一士人，頗有俊氣，問季曰：「公為太師奏章乎？」曰：「然。」士人搖
首曰：「徒勞耳。數年間，張德遠當自樞府再相，劉信叔當總大兵捍邊。若太師不死，安
有是事耶！」季不復敢與語，即上車去，醮之。明日而聞秦公卒。

英州石山，自城中入鐘山，涉錦溪，至靈泉，乃出石處，有數家專以取石為生。其佳者
質溫潤蒼翠，叩之聲如金玉，然匠者頗秘之。常時官司所得，色枯稿，聲如擊朽木，皆
下材也。

葉相夢錫，嘗守常州。民有比屋居者，忽作高屋，屋山覆蓋鄰家。鄰家訟之，謂他日且
佔地。葉判曰：「東家屋被西家蓋，仔細思量無利害。他時折屋別陳詞，如今且以壁為界。」

蜀人任子淵好虐。鄭宣撫剛中自蜀召歸，其實秦會之欲害之也。鄭公治蜀有惠政，人猶
覬其複來，數日乃聞秦氏之指，人人太息。眾中或曰：「鄭不來矣！」子淵對曰：「秦少
恩哉！」人稱其敢言。

秦會之以孫女嫁郭知運，自答聘書曰：「某人東第華宗，南宮妙選，乃肯不卑於作贅，何
辭可拒於盟言。」其夫人慾去「作贅」字，曰：「太惡模樣。」秦公曰：「必如此乃束縛
得定。」聞者笑之。

張子韶對策，有「桂子飄香」之語。趙明誠妻李氏嘲之曰：「露花倒影柳三變，桂子飄香
張九成。」

王荊公作相，裁損宗室恩數，於是宗子相率馬首陳狀訴雲：「均是宗廟子孫，且告相公看
祖宗面。」荊公厲聲曰：「祖宗親盡，亦須祧遷，何況賢輩！」於是皆散去。

呂正獻平章軍國時，門下客因語次，或曰：「嘉問敗壞家法，可惜。」公不答，客愧而退。
一客少留，曰：「司空尚能容呂惠卿，何況族黨？此人妄意迎合，可惡也。」公又不答。
既歸，子弟請問二客之言如何，公亦不答。

西山十二真君各有詩，多訓戒語，後人取為簽，以占吉凶，極驗。射洪陸使君廟以杜子
美詩為簽，亦驗。予在蜀，以淳熙戊戌春被召，臨行，遣僧則華往求籤，得《遣興》詩
曰：「昔者龐德公，未曾入州府。襄陽耆舊間，處士節獨苦。豈無濟時策，終竟畏網罟。
林茂鳥自歸，水深魚知聚。舉家隱鹿門，劉表焉得取？」予讀之惕然。顧迫貧從仕，又
十有二年，負神之教多矣。

李知幾少時，祈夢於梓潼神。是夕，夢至成都天寧觀，有道士指織女支機石曰：「以是為
名字，則及第矣。」李遂改名石，字知幾。是舉過省。

伯父通直公，字元長，病右臂，以左手握筆，而字法勁健過人。宗室不微亦然，然猶是
自幼習之。樑子輔年且五十，中風，右臂不舉，乃慣用左手。逾年，作字勝於用右手時，
遂複起作郡。

趙廣，合淝人，本李伯時家小史。伯時作畫，每使侍左右，久之遂善畫，尤工作馬，幾
能亂真。建炎中陷賊。賊聞其善畫，使圖所擄婦人，廣毅然辭以實不能畫，協以白刃，
不從，遂斷右手拇指遣去。而廣平生實用左手，亂定惟畫觀音大士而已，又數年乃死。
今士大夫所藏伯時觀音，多廣筆也。

禁中舊有絲鞋局，專挑供禦絲鞋，不知其數。嘗見蜀將吳珙被賜數百崟，皆經俸禦者。
壽皇即位，惟臨朝服絲鞋，退即以羅鞋易之。遂廢此局。

今上初即位，詔每月三日、七日、十七日、二十七日皆進素膳。

舊制：皇帝曰「禦膳」，中宮曰「內膳」。自壽成皇后初立，懇辭內膳，詔權罷。今中宮
因之。

駕頭，舊以一老宦者抱繡裹兀子於馬上。高廟時猶然，今乃代以閣門宮，不知自何年始
也。

王聖美子韶，元祐末以大蓬送北客至瀛。賜宴罷，有振武都頭卒，不堪一行人須索，忽
操白刃入斫聖美。其子冒死直前護救，中三刀，左臂幾斷。虞候卒繼至，傷者六人，死
者一人，聖美腦及耳皆傷甚。明日，不能與虜使相見，告以冒風得疾。虜使戲之曰：「曾
服花蕊石散否？」

前輩傳書，多用鄂州蒲圻縣紙，雲厚薄緊慢皆得中，又性與面黏相宜，能久不脫。

劉韶美在都下累年，不以家行，得俸專以傳書。書必三本，雖數百卷為一部者亦然。出
局則杜門校讎，不與客接。既歸蜀，亦分作三船，以備失壞。已而行至秭歸新灘，一舟
為灘石所敗，餘二舟無他，遂以歸普慈，築閣貯之。

隆興中，議者多謂文武一等，而輒為分別，力欲平之。有劉禦帶者，輒建言謂門狀、榜
子，初無定製，且僧道職醫皆用門狀，而武臣非橫行乃用榜子，幾與胥史卒伍輩同。雖
不施行，然嘵嘵久之乃已。

饒德操詩為近時僧中之冠。早有大志，既不遇，縱酒自晦，或數日不醒。醉時往往登屋
危坐，浩歌慟哭，達旦乃下。又嘗醉赴汴水，適遇客舟，救之獲免。

徐師川長子璧，字待價，豪邁能文辭。嘗作書萬言，欲投匭，極言時政，無所諱避。師
川偶見之，大驚，奪而焚之。早死。

王性之讀書，真能五行俱下，往往他人才三四行，性之已盡一紙。後生有投贄者，且觀
且卷，俄頃即置之。以此人疑其輕薄，遂多謗毀，其實工拙皆能記也。既卒，秦熺方恃
其父氣焰熏灼，手書移郡，將欲取其所藏書，且許以官其子。長子仲信，名廉清，苦學
有守，號泣拒之曰：「願守此書以死，不願官也。」郡將以禍福誘脅之，皆不聽。熺亦不
能奪而止。

先君言，舊制，朝參，拜舞而已，政和以後，增以喏。然紹興中，予造朝，已不復喏矣。
淳熙末還朝，則迎駕起居，闔門亦喝唱喏，然未嘗出聲也。又紹興中，朝參止磬折遂拜。
今闔門習儀，先以笏叩額，拜拜皆然，謂之瞻笏。亦不知起於何年也。

德壽宮、德壽殿二額，皆壽皇禦書，旁署「臣某恭書」四字。今重華宮、重華殿二額，
亦用此故事，今上禦書。

予初見梁歐陽薙傳，稱薙在嶺南，多致銅鼓，獻奉珍異。又雲銅鼓累代所無。及予在宣
撫司，見西南夷所謂銅鼓者，皆精銅，極薄而堅，文鏤亦頗精，叩之鼕鼕如鼓，不作銅
聲。秘閣下古器庫亦有二枚。此鼓南蠻至今用之於戰陣、祭享，初非古物，實不足辱秘
府之藏。然自梁時已珍貴之如此，不知何理也。

杜牧之作《范陽盧秀才墓誌》曰：「生年二十，未知古有人曰周公、孔夫子者。」蓋謂世
雖農夫、卒伍，下至臧獲，皆能言孔夫子，而盧生猶不知，所以甚言其不學也。若曰周
公、孔子，則失其指矣。